PROHEMIO DI MESSER GIOVANNI DALL'AGOCCHIE BOLOGNESE
----------------------------------------------------

Sopra il suo libro dell'arte dello Schermire.
^^^^^^^^^^^^^^^^^^^^^^^^^^^^^^^^^^^^^^^^^^^^^^

Fu stimata sempre lodevol cosa, il giovare & far beneficio altrui: Il che da me
considerato; è stato cagione ch'io mi son risoluto di ridurre in un breve
trattato, quanto et di scienza, & di pratica dell'arte dello schermire, hò per
molti anni potuto imparare, & esperimentare. Nè da questo mio proponimento m'hà
potuto ritrarre, il vedere che da molti eccellenti huomini intorno a questa
materia sia stato diffusamente scritto: si perché questi tali hanno taciuto
alcune cose; & forsi delle più importanti da sapersi: si ancora, perché essendo
quest'arte difficile da descriversi in modo che sia bene intesa: si viene
trattandola di novo ogn'hora oiù ad illustrare. Per esser dunque lo schermo
parte principale delli essercitij militari; si vede ch'è sommamente necessario
agli huomini: atteso che se in tempo di pace non debbiamo stare in otio, & in
tempo di guerra ne vogliamo haver l'uso; qual cosa è a noi più di questa
convenevole? & fra gli essercitij corporali, qual è il più nobile, & il più
illustre di questo? Ma se poi ne gli accidenti di guerra l'huomo è astretto, e
sforzato a essercitarvisi; qual è dunque la ragione che ciascuno non cerchi di
questa bella, & util professione haver cognitione? taccio di quelli abbattimenti
d'honore, che duelli sono chiamati: ne' quali niuno honoratamente può comparire,
che di questa sia del tutto ignorante. Per la qual cosa non inutili stimo io,
che siano per riuscire questi miei discorsi: I quali in forma di dialogo per più
facile intelligenza di quelli, alle cui mani perverranno: ho composti, in quella
guisa a punto, che la state passata io n'hebbi ragionamento in Brescia, in casa
dell'Illustrissimo  Signore Girolamo Martinenghi, con messer Lepido Ranieri
giovane di accorte, & virtuose maniere, & molto intendente dello essercitio
dello schermire: co, quale dopo molti discorsi, essendo amendue ridotti nel
giardino; egli così cominciò a dire.
