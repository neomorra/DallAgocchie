***********************************
La Quarta Giornata del Primo Libro:
***********************************

*Nella qual si tratta della spada, & del pugnale.*

**Gio.** Poi che noi siamo ridotti al luogo solito; darò principio a ragionare
della spada co'l pugnale, come hieri da me vi fu promesso: ancor che in queste
armi non visarà da discorrere molto: perché nel ragionamento della spada sola,
havete inteso tutta la Theorica. Et perché essa serve ancora in queste; non sarà
bisogno in tutto replicarla. Solo vi dirò l amaniera, che dovete tenere nel
mettervi in guardia co'l pugnale & con la spada, & vi darò ancora alcuni
avertimenti sopra il parare, & ferire, per non havere ogni volta à replicare una
medesima cosa. Et poi ragioneremo delle difese & offese, che con queste armi far
si possono.

**Lep.** Apunto questo è il mio desiderio.

Modo di mettervi in guardia con la spada & co'l pugnale.
========================================================

**Gio.** Dicovi adunque, che quando passeggiarete nelle guardie, mentre la spada
anderà in coda lunga stretta; nel medesimo tempo co'l pugnale andarete in
cinghiale porta di ferro alta.

Et quando la spada si fermerà in cinghiale porta di ferro; fermarete anco il
pugnale in guardia di testa.

Ma mentre che la spada calerà in porta di ferro; chinarete il pugnale in coda
lunga alta.

E quando guidaree la spada in coda lunga alta; guidarete ancor il pugnale in
porta di ferro alta.

Poi mentre che alzarete la spada in guardia d'alicorno; abbassarete il pugnale
in cinghiale porta di ferro.

Et questa è la maniera, che dovete tenere nel ponere le guardie si nel
passeggiare innanzi, come indietro, & per traverso ancora: le quali
medesimamente far si possono con la spada accompagnata con la cappa.

Circa poi gli avertimenti; vi dico, che quando vi occorrerà parare co'l pugnale,
& che urtaste in fuori la spada del nimico, cioè, verso le sue parti destre, &
massimamente le punte, la urtarete ò con il piatto, ò co'l fil dritto di esso,
secondo il bisogno, volgendo ben il nodo della mano in fuori, & tenendo il
braccio ben disteso; ma nel medesimo tempo volgerete la persona di dietro alle
vostre parti dritte: perché ciò facendo verrete a spingere più in fuori i colpi
del nimico, & da essi vi assicurerete maggiormente.

Ma quando l'urtarete verso le sue parti manche, l'urtarete sempre co'l fil
dritto del pugnale, volgendo la persona per lo contrario. Et questo è il primo
avertimento.

Il secondo. Come moverete il pugnale per andare a parare; moverete anco la spada
per andare a ferire, accompagnando  sempre il piede con la mano insieme
co'volgimenti della persona, come ho detto.

Terzo.Mentre vorrete accompagnare amendue l'armi insieme per difendervi; porrete
il pugnale per di dietro alla vostra spada, in modo che'l fil dritto di esso
tocchi il falso della detta spada: le quali congiunte insieme verranno a fare un
X & sopra il tutto terrete le braccia distese per il dritto del volto del
nimico, per maggior vostra sicurezza.

Quarto & ultimo. Quando haverete ferito il nimico, & ch'egli vi rispondesse
dalle parti di sopra, & voi vi voleste schermire dalla risposta sua con l'armi
accompagnate, terrete il medesimo ordine di sopra detto. Et ancor, quando
parlerò del difendere, & offendere , & ch'io farò mentione di accompagnare
l'armi insieme; voi le accompagnerete nel medesimo modo detto di sopra, facendo
sempre che'l pugnale sia di dietro alla spada, che ciò facendo haverete sempre
maggior vantaggio: perché haverete la spada più libera da potere ferire il
nimico, et massimamente di riverso, et ancor nel parare, la spada haverà più
forza, per esser sostenuta dal pugnale.

**Lep.** Questo pugnale, Che si hà da accompagnare con la spada, di che
grandezza vorrebbe essere?

**Gio.** Debbonsi fuggir gli estremi, cioè non ha da esser, ne grande, ne
piccolo: ma d'una honesta misura. Pur quando havesse à pendere ad uno de gli
estremi, vorrei che pendesse alla grandezza, perché con esso si può parare più
sicuramente.

**Lep.** Circa al tenerlo in mano, come volete, voi che si tenga?

**Gio.** Quasi di piatto, facendo che'l fil dritto di esso guardi alquanto verso
le parti destre: perché haverete il nodo della mano più libero da potere spinger
in fuori la spada del nimico, & massimamente la punta: oltra che haverete
maggior forza nel parare per testa, per esser sostenuto il pugnale dal dito
grosso: & di più il tenerlo come ho detto, fa che l'elzo di esso viene à fare
maggior difesa.

**Lep.** Hor ch'io ho inteso questi avertimenti; cominciate à ragionarmi delle
difese & offese, che in esse far si possono.

Difese, & offese della spada, & del pugnale insieme.
====================================================

**Gio.** Primamente porremo caso, che voi vi trovaste con la spada in coda lunga
stretta, & co'l pugnale pugnale in cinghiale porta di ferro contra il vostro
nimico, & ch'egli vi tirasse d'un mandritto per testa; passerete innanzi del pie
manco, et co'l pugnale andarete in guardia di testa a schermirvi: & nel medesimo
tempo gli spingerete per uil petto una punta riversa, seguitata da un riverso
per gamba; ò vero come haverete parato co'l pugnale; potete segarli di riverso
per coscia, o volgerli un mandritto per testa, o per gamba come volete: & indi
subito ritirare il pie manco indietro un passo, alzando l'armi insieme in
guardia di testa, per assicurarvi dalla risposta, che di sopra venisse: il che
fatto ritornerete nelle guardie sopradette.

Potete ancora parare con l'armi accompagnate, raccogliendo in quel tempo il pie
manco appresso al dritto, & urtare in fuori co'l pugnale la spada del nimico, &
subito crescere del destro, & segarli di riverso per gamba: & per vostro schermo
tirare il pie dritto appresso al manco, spingendogli una punta per sotto il
pugnale; il che fatto vi rimetterete nelle sopradette guardie.

Voi oltra di ciò potete difendere il detto mandritto con la spada accompagnata
dal pugnale in guardia di faccia, e in quel tempo crescere innanzi del pie
destro, e spingerli la punta per il volto: il che fatto vi rassetterete nelle
guardie di sopra nominate.

Ma quando egli vi volesse ferire d'un mandritto per gamba; potete schermirvi
co'l fil dritto del pugnale, abbassando la punta di esso verso terra, & tutto a
un tempo scorrendo innanzi del pie dritto, ferirlo d'una punta per faccia, o
volgerli d'un riverso per testa, facendo ch'el pie sinistro segua il destro per
di dietro. Si può anco tirare il pie dritto appresso al manco, spingendogli la
punta per il volto in compagnia del pugnale, & subito ritornare alle guardie, di
cui si ragiona.

Ma s'egli vi volgesse di riverso per testa; potete pararlo co'l fil dritto della
spada, cacciandogli un'imbroccata per fianco, sì che'l pie sinistro spinga il
destro innanzi: overo dopo che haverete parato il colpo con la spada, potete
volgerli d'un riverso, ò d'altro, ò da basso, dove vi tornerà meglio. Potete in
oltre parare il detto colpo con la spada accompagnata dal pugnale in guardia
d'entrare, passando innanzi del pie manco, & tutto a un tempo crescere, e
spingerli la punta per il petto. Si può poi difendere il detto riverso con la
spada, crescendo alquanto del pie dritto: indi subito passare del manco innanzi,
& darli per fianco con la punta del pugnale; ma fatto questo, vi ridurrete
all'usate guardie.

Hor se per caso egli vi tirasse d'un riverso per gamba; vi potete schermire con
un riverso ridoppio, & subito crescere innanzi del pie destro, e spingerli
un'imbroccata per il volto, facendo che'l pugnale vi guardi il capo: il che
fatto vi agiarete alle vostre guardie.

Ma se'l nimico vi spingesse d'una punta sopramano, guidarete innanzi il pie
manco, & in tal tempo l'urtarete co'l fil dritto del pugnale verso le vostre
parti destre, volgendogli per testa un riverso sopramano, facendo che'l pie
dritto segua il manco per di dietro. Potete ancora tirare il pie sinistro
appresso al destro, & pararla con la spada di mezzo mandritto: indi subito
crescere innanzi del destro, e spingerli una punta riversa, ò segarli d'un
riverso tondo, seguitato da un'altro riverso, co'l quale andarete insieme co'l
pugnale alle dette guardie.

Ma s'egli vi tirasse d'una stoccata; l'urtarete in fuori co'l pugnale, & in quel
tempo passarete innanzi del pie dritto, spingendogli la punta per il petto, ò
gli darete d'un mandritto per gamba. Potete ancora ritirare il pie dritto
indietro un passo, e in tal tempo darli di mezzo mandritto per la man della
spada, & ciò fatto ritornare alle predette guardie: & questa è la maniera che
dovete tenere, si nel difendervi, come nell'offender'il nimico, ritrovandovi
fermo con la spada, & co'l pugnale in queste due guardie di sopra nominate.

Hor venendo alle seconde guardie, dico; Che essendo voi con la spada in coda
lunga alta, & co'l pugnale in porta di ferro allta, & che'l nimico vi tirasse
d'un mandritto per testa, alzarete il pugnale a guardia di testa, & quivi
schermendovi da esso; passerete tutto a un tempo del pie destro innanzi,
spingendogli la punta per il petto: ò vero nel passare innanzi; potete darli
d'un mandritto sgualimbro a traverso il braccio della spada, & subito ritornare
del pie dritto indietro un passo, con amendue l'armi insieme, & rimettervi alle
dette guardie.

Potete oltra di ciò nel passare innanzi del pie dritto, parare il detto colpo
con l'arme accompagnate, & segarli d'un riverso per gamba, facendo che'l pugnale
resti alla difesa della testa. Di più potete nel crescere del piede, andare a
schermirvi del detto mandritto con la spada in guardia di faccia, insieme co'l
pugnale, e spingerli in quel tempo la punta nel volto: il che fatto vi ridurrete
alle guardie sopradette.

Ma quando egli vi rispondesse di mandritto per gamba; potete pararlo co'l fil
dritto del pugnale, chinando la punta d'esso verso terra: & gli caccierete una
stoccata per faccia, seguita da un mandritto per gamba: ò vero tirarete il pie
manco indietro un passo, volgendogli un riverso su'l braccio della spada: & ciò
fatto ritornarete alle guardie di sopra nominate.

Ma s'egli vi volgesse di riverso per testa; lo pararete co'l pugnale, & subito
andarete innanzi del pie destro, spingendogli per il petto una punta riversa: ò
vero gli segarete di riverso per coscia. Potete anco parare il detto colpo con
la spada in guardia d'entrare, sostenuta dal pugnale: & nel medesimo tempo
passare innanzi, e spingerli la punta per il volto: indi subito tornare indietro
del pie destro, accompagnandovi una punta, con la quale vi agiarete nell
sopradette guardie.

Ma se per caso egli vi rispondesse di riverso per gamba; tirarete il pie manco
appresso al dritto, e in uno istesso tempo li spingerete una punta per faccia.
Potete oltra di ciò pasasre del pie dritto verso le sue parti manche,
volgendogli un riverso sgualimbro su'l braccio destro: il che fatto ritornarete
nelle guardie di cui si ragiona.

Ma quando il nimico vi volesse ferire d'un'imbroccata nel petto, l'urtarete co'l
fil dritto del pugnale verso le sue parti sinistre, e in quel tempo li volgerete
per testa un riverso sopramano, facendo che'l pie destro segua il sinistro per
di dietro. Appresso voi potete passare innanzi del pie dritto, e in tal
passaggio parare la detta punta con un mandritto sgualimbro, offendendogli il
petto d'una punta riversa, & per vostro riparo ritornerete il pie dritto
indietro un passo, alzando tutto a un tempo amendue l'armi insieme a guardia di
testa, & poi vi assetterete nelle guardie, di che parliamo.

Ma quando egli vi tirasse d'una punta sottomano, l'urtarete in fuori co'l
pugnale, cioè verso le sue parti dritte, passando in quel tempo del pie destro
innanzi, e spingendogli una stoccata per fianco, ò vero li volgerete un
mandritto per testa, ò per gamba. In oltre potete nel passare, pararla co'l fil
dritto della spada, & subito segarli di riverso per faccia, ò vero nel passare
accompagnare il vostro fil dritto della spada con quella del nimico, e spingerli
la punta nel petto. Si può ancora tirare il pie manco indietro un passo, et
tutto a un tempo ferirli la mano della spada di mezzo mandritto, & subito
ritornare alle guardie sudette: nelle quali credo che bene haverete inteso il
modo del parare, & del ferir, essendo agiato in esse contra il vostro
avversario.

**Lep.** Ho inteso benissimo. Seguite pure.

**Gio.** Hora seguendo il ragionare delle altre guardie, dico; Che essendo voi
con la spada in porta di ferro stretta, & co'l pugnale in coda lunga alta,
contra il vostro nimico, & ch'egli vi tirasse di mandritto per testa; potete
passare innanzi del pie manco, & pararlo co'l pugnale in guardia di testa, &
tutto a un tempo spingerli una stoccata per il petto, ò vero nel parare, darli
d'un riverso per coscia. Potete ancora come haverete parato co'l pugnale,
volgerli d'un mandritto per gamba: il che fatto ritornerete il pie manco
indietro un passo, insieme con l'armi accompagnate, & vi rimetterete alle
guardie sopradette.

Ma quando egli vi rispondesse di mandritto per gamba; tirerete il pie dritto
appresso al manco, volgendogli un tramazzone per il braccio della spada, ò vero
li spingerete la punta per il volto: & ciò fatto ritornerete alle vostre
guardie.

Ma s'egli vi tirasse di riverso per testa, passarete innanzi del pie sinistro, &
co'l pugnale andarete in guardia di testa a schermirvi, e in quel tempo li
darete d'un riverso per gamba, ò di una punta nel petto. Oltra di questo nel
passare innanzi del pie sinistro, lo potete urtar co'l fil dritto della spada,
accompagnata dal pugnale, spingendogli la punta nella faccia. Si può ancora
difenderlo con un riverso sgualimbro, passando tosto del destro piede innanzi, &
ferirlo per fianco d'una punta sopramano, alzando subito il pugnale alla difesa
della testa, il che fatto vi ridurrete all'usate guardie.

Ma se per caso egli vi rispondesse di riverso per gamba; lo pararete con la
spada d'un riverso ridoppio: indi subito crescerete innanzi del pie dritto,
cacciandogli un'imbroccata per il volto. Potete ancora tirare la gamba indietro,
e in quel tempo volgerli un dritto tramazzone per la mano della spada: & ciò
fatto ritornare alle guardie di cui si ragiona. Ma se'l nimico vi spingesse
d'una imbroccata per il petto, passerete del pie manco verso le sue parti
dritte, e in questo passaggio l'urterete indentro co'l fil dritto del pugnale,
volgendogli un riverso per testa; si che'l piede destro segua il sinistro per di
dietro. Vi tornerà bene anco pararla co'l falso della spada, & volgerli un
riverso per gamba, facendo che il pugnale vi guardi il capo. Oltra di ciò voi la
potete parare co'l fil dritto della spada, & subito passare innanzi del pie
destro, e spingerli la punta per il petto: il che fatto vi adatterete alle dette
guardie.

Ma quando egli vi tirasse d'una stoccata per faccia, guiderete innanzi il pie
manco, & la difenderete co'l fil dritto del pugnale, spingendola verso le parti
sinistre del nimico, & nel medesimo tempo li volgerete d'un riverso per testa.
Potete ancora scorrere innanzi del pie destro, & andare con la spada in
compagnia del pugnale in guardia d'entrare, spingendogli in quel instante la
punta nel volto, & ciò fatto ridurvi alle prenominate guardie: delle quali molte
altre difese della spada si potrebbono addurre; mna per esser superflue, non
starò a replicarle.

**Lep.** Perché son superflue?

**Gio.** Perché havendovi dimostrato nella spada sola la maniera del difendervi
da tutti i colpi, che dal nimico possono esser tirati, e il modo d'offender lui:
il che \(come vi dissi\) serve anco in queste altre, nelle quali voi ad ogni
vostro commodo ve ne potete servire: però non accade per simil rispetto, ch'io
ve le replichi: anzi seguendo il ragionar delle guardie, vengo a dirvi; Che
ritrovandovi con la spada in cinchiale porta di ferro, & co'l pugnale a guardia
di testa, & che'l nimico vi tirasse di mandritto per testa; voi potete passare
innanzi del pie destro, & pararlo co'l pugnale, & tutto a un tempo spingerli per
il petto una punta riversa, ò vero lo ferirete per testa d'un riverso
sottobraccio. Potete ancora pararlo con l'armi accompagnate, passando subito del
pie dritto innanzi, spingendogli un'imbroccata per il volto. Appresso potete
passare innanzi del pie destro, & parare il detto colpo co'l fil dritto della
spada, & ferirlo per fianco d'una punta sopramano: il che fatto ritornerete del
pie dritto indietro un passo insieme con un dritto tramazzone, et vi fermerete
nelle dette guardie.

Ma quando egli vi tirasse di mandritto per gamba, tirerete il pie manco alquanto
indietro: & in quel tempo li spingerete la punta nella faccia, e incontinente
ritornerete alle vostre guardie. Et se pure egli vi rispondesse di rvierso per
testa, potete pararlo con la spada in guardia d'entrare, accompagnata dal
pugnale, passando in quell'instante del pie destro innanzi, e spingendogli la
punta nel volto. Potete ancora passare innanzi del pie dritto, & difenderlo con
un riverso sgualimbro, & poi ferirlo d'una imbroccata per il petto, ò volgerli
d'un riverso per testa, ò per gamba, ritornando tosto del pie dritto indietro
con l'armi accompagnate a guardia di testa, et ciò fatto agiarvi alle predette
guardie.

Ma se per caso egli vi tirasse di riverso per gamba; potete scorrere innanzi del
pie destro, e schermirvi con un riverso ridoppio, & cacciarli una punta per
faccia. Di più potete tirare il pie manco indietro un passo, & nel medesimo
tempo volgerli un tramazzone su'l braccio della spada: il che fatto
v'assetterete nelle predette guardie.

Ma quando il nimico vi spingesse per il petto d'una punta sopramano, l'urterete
co'l fil dritto del pugnale verso le sue parti manche senza passeggiamento
alcuno, volgendogli tutto a un tempo per testa un riverso sopramano, facendo
che'l pie dritto segua il manco per di dietro. Si può anco pararla co'l falso
della spada, e in un tempo stesso passare innanzi del pie destro, volgendoli un
riverso per gamba: & ciò fatto ritornare il pie destro indietro un passo insieme
con una punta accompagnata dal pugnale, con la quale vi ridurrete alle guardie
di cui si ragiona.

Ma s'egli vi spingesse una stoccata per faccia; la schiferete co'l fil dritto
della spada, passando del pie destro innanzi, spingendogli la punta per il
petto, ò vero subito c'haverete parato, li volgerete di riverso per gamba. Si
potrà etiamdio nel passare del piede, porre il forte del fil dritto della vostra
spada, accompagnata dal pugnale nella detta stoccata, e spingerli tutto a un
tempo la punta nella faccia. Di più si può pararla co'l pugnale, & segarli di
riverso per coscia, & subito ritornare alle usate guardie. Et questi sono gli
schermi, che far si possono, ritrovandovi in queste guardie, di che v'habbiamo
hora parlato.

Ci resta al presente da ragionare della guardia d'alicorno co'l destro piede
innanzi: nella quale essendo fermo con la spada, & co'l pugnale in cinghiale
porta di ferro, & che'l vostro nimico vi volesse ferire d'un mandritto per
testa; potete passare innanzi del pie manco, & alzare il pugnale in guardia di
testa, co'l quale vi schermirete da esso: ma nel medesimo tempo gli volgerete un
mandritto per testa, ò per gamba, ò vero gli spingerete la punta per il petto.
Si può ancora mentre ch'egli tira il detto mandritto, passare innanzi del pie
destro, & darli d'un mandritto sgualimbro per la mano della spada: ma ciò fatto
vi rimetterete alle guardie sopradette.

Et quando pure egli vi tirasse di mandritto per gamba; tirarete il pie destro
indietro un passo, spingendoli un'imbroccata per il volto, ò vero li volgerete
un mandritto al destro braccio: il che fatto vi ridurrete alle vostre guardie.

Ma s'egli vi rispondesse di riverso per testa, tirerete il pie manco dietro al
dritto, e in tal tempo vi schermirete con la spada nella medesima guardia: indi
subito crescerete innanzi del pie dritto, spingendogli la punta per il petto, &
facendo che'l pugnale si trovi alla difesa della testa. Potete ancora passare
innanzi del pie manco, & pararlo co'l pugnale, & subito ferirlo d'un mandritto
per gamba: il che fatto, ritornerete alle guardie di cui si ragiona.

Ma se'l nimico vi volgesse di riverso per gamba, tirerete il pie dritto
indietro, cacciandogli un'imbroccata per faccia, ò vero li volgerete d'un
mandritto per la mano della spada: & ciò fatto ritornerete alle usate guardie
dette.

Ma quando egli vi spingesse d'una punta sopramano; la potete parare con mezzo
mandritto, & subito segarli d'un riverso tondo, facendo che'l pie manco spinga
il destro innanzi: dopo che vi ridurrete similmente alle dette guardie.

Ma s'egli vi tirasse d'una stoccata per faccia, l'urtarete co'l pugnale verso le
sue parti destre, tirando in quel tempo il pie manco appresso al dritto, &
subito crescerete del dritto innanzi, spingendogli la punta per fianc: ò vero li
volgerete d'un mandritto per gamba. Si può appresso pararla con mezzo mandritto
sgualimbro, & ferirlo nel petto d'una punta riversa: & dopo questo ritornare
alle sopradette guardie.

**Lep.** Questa guardia d'alicorno, non si può ancor fare co'l manco piede
innanzi?

**Gio.** Si può: perché la denominazione non si prende da'piedi, ma
dall'agitatione della spada.

**Lep.** Havrei ancor caro d'intendere gli schermi, che si ponno fare, quando io
mi ritrovassi in detta guardia co'l pie manco innanzi.

**Gio.** Ve li dirò volentieri. Ogni volta dunque che vi troverete con la spada
in detta guardia, & co'l pugnale in porta di ferro alta contra il vostro nimico,
& ch'egli vi tirasse di mandritto per testa; potete urtarlo in fuori co'l
pugnale, & subito passare innanzi del pie destro, e spingerli una imbroccata per
il petto, ò vero darli d'un mandritto per testa, ò per gamba: & ciò fatto
ritornare alle guardie sopradette.

Ma quando egli vi rispondesse d'un mandritto per gamba; lo pararete co'l
pugnale, chinando la punta di esso verso terra: indi subito crescerete innanzi
del pie dritto, cacciandoli per il volto una punta sopramano: & poi ridurvi
all'istesse guardie.

Ma quando il nimico vi spingesse un'imbroccata per il volto; l'urtarete in fuori
co'l pugnale, e in tal tempo passerete del pie destro verso le sue parti manche,
& lo ferirete d'una simil punta per fianco, facendo che'l pie manco segua il
destro: ò vero nel passare del piede, potete volgerli un mandritto per gamba. Vi
sarà etiamdio commodo urtarla co'l pugnale verso le sue parti sinistre, e in un
medesimo tempo spingerli la punta nel volto, ò volgerli per testa d'un riverso
sopramano, si che'l pie destro segua il sinistro per di dietro: & ciò fatto
ritornare del piede all'indietro insieme con un riverso di sotto in sù: il quale
si fermerà nelle guardie sopradette.

Ma s'egli vi tirasse d'una stoccata per faccia; la pararete in fuori co'l piatto
del pugnale, e in tal tempo crescerete innanzi del pie destro, spingendogli
un'imbroccata per il petto, ò li darete d'un mandritto per testa, ò per gamba.
Potete ancora come vedrete venir quella punta; passare del pie dritto verso le
parti manche del nimico, e spingerli per fianco una punta sopramano: & per
vostro schermo tornare del pie destro indietro un passo, accompagnato da una
stoccata per sotto il pugnale, & agiarvi nelle guardie di cui si ragiona: delle
quali haverete inteso la maniera dello schermirvi da'mandritti riversi, & dalle
punte si da alto, come da basso, ritrovandovi con la spada & co'l pugnale in
qual si voglia guadie di sopra nominate. Et perché hò sempre tenuto una regola
ferma nel ragionare di esse, hor ne voglio ragionare variatamente.

**Lep.** Questo ancora mi sarà sommamente caro.

**Gio.** Ritrovandovi dunque con la spada in coda lunga stretta, & co'l pugnale
in cinghiale porta di ferro, & che'l nimico vi spingesse per faccia una punta
riversa, per darvi d'un riverso per gamba, dalla detta punta vi difenderete co'l
falso della spada. Ma quando egli volgerà il riverso; voi subito tirerete il pie
destro indietro un passo, e in quel tempo li volgerete un dritto tramazzone al
braccio della spada, il quale calerà in cinghiale porta di ferro, & co'l pugnale
anderete in guardia di testa.

Hor se'l nimico vi rispondesse d'una stoccata per faccia, per darvi d'un
mandritto per testa; la pararete co'l fil dritto della spada; ma nel volgervi
del mandritto, voi tosto guidarete innanzi il pie destro, & tutto a un tempo
andarete con la spada in guardia, spingendogli la punta per il volto,
accompagnata da un dritto tramazzone: co'l quale vi fermerete in porta di ferro
stretta, & co'l pugnale in coda lunga alta.

Ma s'egli vi fingesse d'un riverso per testa, per cagion di ferirvi d'un simil
per gamba; al primo alzerete la spada a guardia di testa; ma nel volgervi il
secondo: tirerete il pie dritto un passo, e in uno stesso tempo li datete\[sic\]
d'un riverso su'l destro braccio: & così la spada resterà in coda lunga alta, &
il pugnale in porta di ferro.

Hor s'egli vi tirasse di mandritto per testa, ò per gamba; ma poniamo per testa:
andarete co'l pugnale in guardia di testa a schermirvi, passando tosto del pie
destro innanzi, spingendogli una stoccata per il petto. Et quando egli lo
tirasse per gamba, lo pararete co'l fil dritto del pugnale, chinando la punta di
esso verso terra, e in quel instante passerete innanzi del pie destro, dandogli
d'un mandritto per testa, ò per gamba, il quale sarà seguitato da un riverso
ridoppio: & così andarete con esso in guardia d'alicorno, & il pugnale resterà
in cinghiale porta di ferro.

Ma quando egli accennasse di darvi nel volto d'una punta in falso per ferirvi
d'un mandritto per gamba; vi assicurerete dalla detta punta co'l pugnale, senza
mover piedi. Et se pur vorrà ferirvi del mandritto; voi subito tirerete il pie
destro indietro un passo, e in uno stesso tempo li volgerete un mandritto al
braccio della spada, accompagnato da un riverso di sotto in sù, co'l quale vi
ridurrete in guardia d'alicorno, co'l manco piede iananzi\[sic\], & co'l pugnale
in porta di ferro alta.

Hor se'l nimico vi rispondesse di mandritto, ò riverso, ò di punta; potete
parare co'l pugnale, & indi subito crescere innanzi del pie destro verso le sue
parti sinistre, e spingerli la punta per il petto: & con questo farò fine al
variare delle guardie, nelle quali vi ho dimostrato quel che si potrà fare.

Ben'è vero, che se ne potrebbe parlare più diffusamente; ma noi studiando alla
brevità, resteremo per hora di più ragionarne, massimamente, ch'io voglio
dimostrarvi la maniera, c'havete a tenere nel provocare il nimico, & ferirlo
ancora, quando egli non volesse tirare, accioché venendovi l'occasione ve ne
possiate servire.

**Lep.** Me ne farete piacere.

Modo di provocare & ferire il nimico, che non voglia tirare.
============================================================

**Gio.** Dico dunque; Che ritrovandovi amendue con le spade in coda lunga
strtta, & co'pugnali in cinghiale porta di ferro, & volendo voi provocare il
nimico; potete fare falso, & mandritto contra la sua spada, ò vero volgerli un
tramazzone per la destra mano: il quale si fermerà in porta di ferro, & il
pugnale in coda lunga alta.

Potete anco tirarli d'un falso per le mani di sotto in sù, senza passeggiamento
alcuno, ò vero spingerli una punta in falso per faccia per disopra del pugnale,
seguitata da un mandritto per gamba, facendo che la testa sia ben dal pugnale
difesa.

Si può appresso passare innanzi del pie manco verso le sue parti dritte,
spingendogli in quel tempo per faccia una punta riversa: et come egli alzasse la
spada per difenderla, voi subito andarete innanzi del pie destro, volgendogli
per testa un mandritto tondo, ò vero come haverete spinta la detta punta, li
volgerete d'un riverso per gamba.

Oltra di ciò potete tirarli una stoccata per il petto fra la sua spada, & il
pugnale. Et se per caso egli l'urtasse indentro co'l pugnale, & che passasse
innanzi del pie manco, volgendovi un riverso per testa; voi subito passerete
innanzi del sinistro piede, & andarete a pararlo con la spada, accompagnata dal
pugnale in guardia d'entrare, spingendogli tutto a un tempo la punta nel volto.

Voi similmente potete astringerlo con raccogliere il pie manco appresso al
dritto, & indi subito crescere innanzi del medesimo dritto, che trovandosi egli
così astretto converrà tirare, ò ritirarsi indietro: & questa è un'altra maniera
di provocare il nimico; la quale potete usare contra di esso, ritrovandovi in
qual si voglia guardia di sopra nominata.

**Lep.** Questa maniera di astringere il nimico, non si può fare ancora con la
spada sola?

**Gio.** Si può, ma bisogna andare con gran giudicio, per esser questa men
sicura, che non è quella che si fa con la spada accompagnata.

Hor notate i contrarij delle sopradette provocationi, i quali saranno, che
quando egli farà falso, & mandritto contra la vostra spada; voi subito passerete
del pie dritto verso le sue manche parti, e in tal passaggio volgerete un
riverso tramazzone, co'l quale ritornerete alle vostre guardie.

Ma s'egli volgesse il tramazzone, tirerete le mani, & la persona alquanto
indietro, facendo che la vita si riposi su'l piede di dietro, lasciando ire il
colpo vano, & subito li spingerete la punta per il volto.

Ma quando egli vi tirasse del falso di sotto in sù per le mani; voi potete
fondarlo co'l fil dritto della spada verso terra, segandoli tosto d'un riverso
per faccia.

Ma s'egli vi spingesse la punta in falso per la tempia manca, per darvi d'un
mandritto per gamba; potete parare la detta punta co'l pugnale, & quando volgerà
il mandritto, voi andarete innanzi del pie destro urtandolo co'l falso della
spada, accompagnata dal pugnale, facendo che la punta di essa vada verso terra,
& subito li segarete d'un riverso per coscia, ò vero tirerete il pie dritto
indietro un passo, & in tal tempo li darete di mezzo mandritto per la mano della
spada.

Ma se dopo la predetta punta egli vi volgesse di riverso per gamba; potete
pararlo con un riverso ridoppio, spingendogli un'imbroccata per il petto, ò vero
tirare il pie destro all'indietro, percotendogli tutto a un tempo il destro
braccio con un riverso sgualimbro.

Ma quando egli vi tirasse la stoccata per il petto; voi subito li volgerete un
riverso trramazzone al braccio della spada, passando in quel tempo del pie
dritto per traverso, facendo che'l pie manco lo segua per di dietro, & la spada
resterà in coda lunga stretta, & il pugnale in cinghiale porta di ferro.

Se poi il nimico crescesse innanzi per astringervi; potete guidare il pie destro
per traverso, volgendo la persona dietro alle vostre parti dritte, & nel
medesimo tempo volgerli un riverso tramazzone per le braccia, ò vero darli nelle
mani d'un mezzo mandritto: & questi sono i contrarij delle sopradette
provocationi.

**Lep.** Gli hò intesi. Seguite pure.

Secondo modo di provocare, & offendere il nimico.
=================================================

**Gio.** Hor seguendo la seconda maniera di provocare il nimico, dico; Che
quando amendue vi trovaste con la spada in coda lunga alta, & co'pugnali in
porta di ferro, lo potete provocare con un falso dritto, ò due, tirandogli per
la mano del pugnale, & poi tutto a un tempo crescere innanzi del pie dritto, e
spingerli nel petto una punta riversa, per di fuori dalle sue destre parti,
seguitata da un riverso per gamba.

Potete anco nel crescere del pie dritto, tirarli di mezzo mandritto per la man
del pugnale, in compagnia d'un riverso sgualimbro, ò vero nel crescere innanzi,
li spingerete una punta sopramano, con la quale vi fermerete in porta di ferro
stretta, & co'l pugnale in coda lunga alta.

Appresso nel passare del pie dritto voi potete spingerli per il volto una punta
in falso, accompagnata da un mandritto per gamba: ò vero dopo c'haverete spinta
la predetta punta, potete far vista di volgerli per testa un mandritto; ma però
li volgerete d'un riverso per gamba.

Et questa è la seconda maniera  di provocare il nimico, et ferirlo ancora,
essendo nelle due guardie sopradette.

**Lep.** Questa punta in falso come si fa?

Punta in falso, & mandritto in falso.
=====================================

**Gio.** Si spinge la punta della spada co'l braccio ben disteso per di fuori
dalle sue manche parti, facendo che'l falso di essa vada verso la sua faccia,
volgendo in quel tempo la persona dietro le vostre parti dritte: & similmente si
può fare un mandritto in falso, & un riverso ancora: i quali si fanno mentre che
si tira il colpo, perché quasi nel colpire di esso, & massimamente del
mandritto, si volge il dritto della mano all'insù, & per questa cagione
pigliarono questi nomi.

Hor seguendo i contrarij delle dette provocationi, dico; Che quando il nimico
tirerà del falso per la manca mano, alzerete il pugnale a guardia di testa, &
con la spada andarete in cinghiale porta di ferro, senza quasi mover piedi.

Ma nel passare, che egli farà per spingere la punta riversa; voi crescerete
innanzi del pie dritto, e in uno stesso tempo la pararete co'l fil dritto della
spada, accompagnata dal pugnale, spingendogli la punta per il petto. In oltre si
può senza movere il piede, volgerli un dritto tramazzone per la mano della
spada.

Ma quando egli nel passare innanzi del pie dritto vi tirasse di mezzo mandritto,
per darvi del riverso; voi subito passerete del pie destro verso le parti manche
del nimico, volgendogli in quel tempo un riverso tramazzone su'l destro braccio.

Ma s'egli nel passare spingesse l'imbroccata, voi co'l pugnale la pararete,
crescendo alquanto del pie manco verso le sue dritte parti: & tutto a un tempo
li volgerete d'un riverso per testa, & la spada ritornerà in coda lunga alta.

Ma quando egli spingerà la punta in falso, per darvi del mandritto per gamba;
co'l pugnale vi schermiretedalla detta punta, & nel volgere del mandritto; voi
subito passerete innanzi del pie destro verso le sue manche parti: ma in questo
passaggio li caccierete per fianco una punta sopramano.

Hor s'egli nel crescere del piede farà vista di darvi d'un mandritto, & poi
subito volgerà il riverso per testa; voi al mandritto alzarete il pugnale a
guardia di testa: ma nel volgere del riverso passerete innanzi del pie dritto,
volgendo il fil dritto della vostra spada in compagnia del pugnale contra il
detto colpo, spingendogli subito la punta nella faccia.

Ma se dopo il predetto mandritto volgesse il riverso per gamba, lo potete parare
con un riverso ridoppio: indi subito crescere alquanto innanzi, & ferirlo d'una
imbroccata per il petto.

Et questi sono i contrarij alle predette offese.

Terzo modo di provocare & offendere.
====================================

Hora udite la terza maniera di provocare, & offender'il nimico: la quale è, che
essendo amendue con le spade in porta di ferro stretta, & co'pugnali in coda
lunga alta; voi potete urtare co'l falso della vostra spada contra quella del
nimico, & segali di mandritto per faccia, facendo che'l pie manco spinga il
destro innanzi: ò vero fingerli per testa un dritto tramazzone, & nondimeno
volgerli un riverso per coscia.

Potete ancora spingerli per faccia una punta riversa, passando innanzi del pie
sinistro, et subito crescere del destro, & volgerli un riverso per gamba, ò
ferirlo per fianco di una punta sopramano.

Si può inoltre spingere la detta punta co'l pie dritto, & subito passare del pie
manco, & urtare in fuori co'l pugnale la sua spada per sotto la vostra, ma tutto
a un tempo darli d'un mandritto per gamba.

Dopo questo potete anco spingere due punte riverse: la prima è passare del pie
manco verso le sue dritte parti, spingendola per il volto, & mentre che egli
alzasse la spada per difenderla: voi subito crescerete innanzi del pie dritto, &
co'l pugnale urtarete in fuori la sua spada, cacciandogli l'altra per il petto.
Et questa è la terza maniera di provocare il nimico,in queste due guardie.

Hor ascoltate i suoi contrarij. Il primo sarà che come egli urterà del falso
nella vostra spada, tirarete il pie dritto all'indietro, volgendogli tutto a un
tempo un mandritto per la man della spada: il quale calerà in cinghiale porta di
ferro, & il pugnale a guardia di testa.

Secondo nel finger ch'egli farà il tramazzone; alzerete il pugnale in guardia di
testa, & come egli volgerà il riverso per coscia, lo pararete co'l fil dritto
della spada, chinando la punta di essa verso terra, & subito li spingerete per
il petto una punta sopramano.

Terzo quando egli spingerà l'imbroccata, ò vero volgerà il riverso, tirerete il
pie dritto indietro un passo, volgendogli in quel tempo un riverso sgualimbro al
braccio della spada.

Quarto nello spingere, ch'egli farà la predetta punta co'l pie destro innanzi
per darvi del mandritto per gamba;la pararete con la guardia in guardia
d'entrare: ma nel passare ch'egli farà del manco piede innanzi per urtare del
pugnale, in difensione di esso tirarete il pie dritto indietro un passo, insieme
con un riverso, co'l quale andarete in coda lunga alta.

Quinto & ultimo, quando egli spingerà le due punte; difenderete la prima co'l
falso della spada: ma come egli passerà del destro per spingere la seconda; voi
subito passerete del pie manco verso le sue dritte parti, & li urtarete co'l
pugnale; ma in uno instante gli volgerete per testa un riverso sopramano,
facendo che'l pie destro segua il sinistro per di dietro: & con questo haverò
dato fine a contrarij di queste altre provocationi, & offensioni.

Hor ascoltate la quarta di cinghiale porta di ferro: la quale sarà, che
ritrovandovi co'l vostro nimico con le spade in detta guardia, & co'pugnali in
guardia di testa; potete spingerli una punta per faccia, passando co'l pie
dritto innanzi, & accompagnarla con un riverso per gamba: ò vero, come haverete
spinto la detta punta; potete volgerli per testa due mandritti, facendo calare
l'ultimo in porta di ferro alta.

Potete appresso passare innanzi del pie destro, & subito volgerli un dritto
trammazzone al braccio della spada, ò vero nel passare del detto piede; potete
far vista di spingerli per faccia una punta riversa: ma nondimeno farete una
mezza volta di pugno, spingendogli subito un'imbroccata per fianco: & questi
sono i modi, che potete fare nel provocare il nimico, essendo in queste due
guardie sopradette: le quali provocationi si fanno più per incitare il nimico al
respondere, che per altro.

**Lep.** Di queste provocationi quale tenete voi per le più difficili? quelle
che si fanno con la spada sola, ò queste che si fanno con la spada, & co'l
pugnale?

Provocationi con spada sola più difficili dell'altre con spada & pugnale.
=========================================================================

**Gio.** Quelle che si fanno con la spada spada sola: perché con essa bisogna
fare due effetti; cioè difendere, & offendere. Ma havendo il pugnale, con esso
potete parare, & con la spada ferire.

Quarto modo di provocare & offendere.
=====================================

Ma per seguire i contrarij delle sopradette provocationi, dico; Che quando egli
spingerà la punta per faccia co'l pie destro innanzi; voi quella co'l pugnale
urtarete: ma nel volgervi il riverso per gamba; lo pararete con un riverso
ridoppio, passando tosto del pie dritto innanzi, & in tal tempo li spingerete
una imbroccata per il volto.

Ma spingendo egli la punta per ferirvi d'un mandritto per testa; voi la
schiferete con la spada: & mentre ch'egli passerà per ferirvi: voi gettando il
pie sinistro di dietro al destro; li percoterete di mezzo mandritto il braccio
della spada.

Ma quando egli nel passare che farà; volgesse il tramazzone, voi subito
passerete innanzi del pie dritto, et con la spada andarete a parare in guardia
d'entrare in compagnia del pugnale, spingendogli tutto à un tempo la punta per
il petto.

Hor se pure egli spingerà la punta riversa, voi quella co'l falso della spada
urtarete.

Ma nello spingere l'imbroccata, la pararete con un riverso ridoppio, passando
in quell'instante del pie dritto innanzi, & con una punta sopramano li ferirete
la faccia: & questi sono i suoi contrarij.

Quinto modo di provocare & offendere.
=====================================

Hor venendo alla quinta maniera di provocare il nimico, essendo amendue con la
spada in guardia d'alicorno co'l pie dritto innanzi, & co'pugnali in cinghiale
porta di ferro: dico che voi potete spingerli una imbroccata per la man del
pugnale, & accompagnarla con un dritto tramazzone: co'l quale vi fermerete in
porta di ferro stretta, & co'l pugnale in coda lunga alta, ò vero nello
spingere la deta imbroccata, tirarete il pie dritto indietro un passo, & la
spada resterà in cinchiale porta di ferro, & il pugnale a guardia di testa.

Potete ancora far cenno di spngerli la punta sopramano: ma però li volgerete
un mandritto per la manca mano; il quale calerà in porta di ferro larga,
alzando il pugnale alla difesa del capo: & questa è la maniera di provocare il
nimico, ritrovandovi nelle due guardie nominate di sopra.

**Lep.** Queste provocationi a me pare, che altro non siano, che mutatione di
guardie.

**Gio.** E vero: perché in queste due guardie d'alicorno; altro non si può fare
per provocare il nimico, che astringerlo & farli delle finte, ò vero fare
delle mutationi di guardie, acciò ch'egli habbia cagione di moversi, ò di
rispondere.

Ma notate i contrarij alle predette provocationi: de i quali il primo è, che
quando egli spingesse l'imbroccata, voi passerete del manco piede verso le
parti dritte del nimico, e in questo passagio allargherete alquano il braccio
sinistro, & co'l pugnale indentro l'urtarete; ma nel medesimo tempo li
volgerete per testa un riverso sopramano, co'l quale vi fermerete in coda lunga
alta, & co'l pugnale in porta di ferro.

Secondo. Quando egli tirerà il pie dritto all'indietro, e spingerà la punta
sopramano, voi potete finger di risponderli: et s'egli venisse alla finta, voi
lo potreste ferire dove vi tornasse più commodo.

Terzo. In quel ch'ei farà vista di spingervi l'imbroccata; voi non vi
moverete: ma quando egli volgerà il mandritto sgualimbro per la man della
spada, il quale calerà in cinghiale porta di ferro, & co'l pugnale andarete in
guardia di testa.

Et questi sono i contrarij alle predette provocationi. Hor ci resta il ragionare
della sesta, & ultima guardia: la quale è quella d'alicorno, co'l pie sinistro
innanzi, & poi voglio che diamo luogo.

**Lep.** Mi rimetto al voler vostro.

**Gio.** Ritrovandovi dunque co'l vostro nimico in detta guardia, & co'l pugnale
in porta di ferro alta, et essendo voi il provocatore; potete raccogliere il pie
dritto appresso al manco: indi scorrere co'l medesimo alquanto innanzi: che
trovandosi il nimico così astretto; li converà, ò tirare, ò ritirarsi indietro.

Ma voglio che poniamo caso ch'egli tirasse di taglio, ò di punta, dalle parti
di sopra; voi col pugnale vi schermirete, & in quel tempo passerete innanzi del
pie destro, spingendogli un'imbroccata per il petto, ò vero nel passare del
piede, potete far cenno di spingerli la punta per faccia, & tutto à un tempo
volgerli d'un mandritto per gamba, il quale calerà in porta di ferro, & il
pugnale anderà alla diffesa della testa. Et hora farò fine.

**Lep.** Non volete prima dirmi i suoi contrarij?

**Go.** Si voglio. Il contrario è, che quando egli scorrerà del piede per
astrigervi; voi subito guidarete il pie destro verso le se sinistre parti,
spingendogli  la punta della spada nella manca mano, con la quale vi fermerete
in porta di ferro alta.

Ma s'egli fingesse di spingervi l'imbroccata, non farete mossa: ma ome egli
volgerà il mandritto per gamba, tirerete il pie manco indietro un passo,
percotendogli in quell'istante di mezzo mandritto la detta mano.

Et così co'l divino aiuto haveremo dato fine al ragionamento della spada
accompagnata co'l pugnale. Ma perché è apunto l'hora di andare a vedere la
giostra, v'invito per domani a ragionare sopra la spada & la cappa.

**Lep.** Andiamo, & accetto l'invito  per domani, per saper il modo di valersi
di spada & cappa: cosa da me molto desiderata.
