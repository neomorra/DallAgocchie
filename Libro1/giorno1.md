# IL PRIMO LIBRO DE' DIALOGHI

### _Di Messer Giovanni Dall'Agocchie Bolognese:_

### Nel qual si tratta dell'arte dello Schermire; diviso in cinque giornate.

#### INTERLOCUTORI

#### _M. Lepido Ranieri, & M. Giovanni dall'Agocchie._ {#introduzione}

**LEP.** Messer Giovanni, hora che questo si gran caldo di maniera ci molesta,
che non permette per alquante hore, che noi alcuna cosa facciamo, mi parrebbe
bene, che dell'arte dello schermire ragionassimo: acciocché fuggissimo il sonno,
& io dal parlare vostro pigliassi qualche ammaestramento.

**Gio.** Certo, Messer Lepido mio, si come veggo il vostro ingegno essere
svegliato alle virtù; così vorrei esser tale, ch'a pieno soddisfare vi potessi
in tutto quel che mi richiederete: & tal qual io mi sia, non restate di
dimandarmi liberamente, che in tutto quel ch'io sò, & vaglio, mi sforzerò di
fare per compiacervi, si che restiate più ch'io possa soddisfatto.

**Lep.** Tal è veramente stata la fidanza, c'hò in voi, & ve ne ringratio molto,
& senza fine. Et poi che la rimettete a me; con vostra gratia dirò fuori i miei
concetti, per venire in sicuro del vero. Il desiderio mio dunque sarebbe, che mi
destead intendere tutto quello, che di questo essercitio sentite, & mi faceste
chiaro di tutte le dubidationi, che m'occorreranno: perché tal vi conosco, che
saprete, & potrete agevolmente farlo.

**Gio.** Assai più ch'io non vaglio m'honorate M. Lepido mio, et non so nella
prova, quanto potrò sodisfare all'espetatione, che di me mostrate havere.
Nientedimeno acciò che conosciate quanto v'ami, et desidero far per voi,
cominiate a spiegarmi vostra intentione, che pronto m'havretead ogni vostra
richiesta.

**Lep.** Con ogni mio potere mi sono sforzato,et ho usatoogni diligenza per
sapere la ragionedell'armi circa lo schermire: ma tanti & così diversi pareri
sempre sopra ciò hò uditi, che non pur non son divenuto capace di quello ch'era
l'intento mio, ma io ne son riamsto con l'intelletto, maggiromente offuscato, &
infiammato di desiderio d'interderla: ne mai mi si + presentata occasione di
poterlo fare come hora: dove spero per mezo vostro di dover pienamente restarne
soddisfatto. Disidero dunque sapere, se nell'ate dello schermo si può dare
regola ferma, che possa dirizzare l'huomo alla vera cognitione di essa.

**Gio.** Io, per dire il vero, dalla mia fanciullezza, sotto la disciplina di
rarissimi Maestri sin a questo tempo sempre hò cercato saperla: ma per la
diversità che come dite voi ci veggo, & per la poca riputatione, in che è
tenuta, mal volentieri ne ragiono. Nondimeno per esser io ricercto da voi, a cui
sommamente desidero, & debbo sodisfare; dirò in parte il mio parere.

**Lep.** Anzi vi prego a dirlo in tutto, poi che la commodità del tempo lo
comporta: & principalmente onde nasce, che un'arte si degna sia tenuta in così
poca reputatione?

###### Arte dello schermire perché si poco stimata. {#poca_stima}

**Gio.** Intorno a questo quesito, come che varij variamente nè favellino; io
sono di quelli che tengo opinione, ciò non procedere da altro, se non che molti
non sapendo, che quest'arte dello schermire sia l'origine, e il fondamento
dell'arte militare, \(pigliando questo nome da scherzo come communemente si
piglia\) non curano apprenderla, & come non pertinente alla professon loro la
sprezzano.

**Lep.** Dichiaratemi, vi prego, per qual ragione questa sia fondamento
dell'arte militare.

###### Schermo perché è fondamento dell'arte militare. {#fondamento}

**Gio.** Vi dirò, si può pigliar questo nome in generale, & in particolare. In
generale, per ogni forte di militia. In particolare, per lo combattere da solo
a solo. Ogni volta dunque, che altro non s'esprime; si deve pigliar per lo
combattere da solo a solo. In generale poi \(come vi ho detto\) si piglia per
ogni forte di militia: percioché l'arte militare in altro non consiste, che in
saper con giudicio & prudenza difendersi dal nimico, & lui offendere, così nella
città, come negli eserciti, & in ogni altro luogo: perché non essendo, ne
significando altro questa voce schermire, che difendersi, con modo di offendere
il nemico; chiaro é che si può pigliare generalmente per ogni forte di
combattimento.

Ma pigliandola noi in specie, per lo combattere da solo a solo, è manifesto, che
è parte, anzi scala, & guida all'arte della guerra, per esser necessario molte
volte usare quest'arte in difesa della propria vita; Come per gli esempij di
tante Historie si legge, & ogni dì si vede. Perciò vi dico ch'uno non può esser
fondato, ne perfetto nell'arte della militia, il qual non habbia questa parte:
atteso che niuna cosa si chiama perfetta, quando se le debbe o può aggiungere; &
dovendosi aggiungere all'arte del combattere il sapere difendere la propria
persona, anzi ciò essendo il fondamento principale; chi non haverà quest'arte,
non potrà giamai esser chiamato perfetto.

Che questa sia la principale ch'esser vi debbia; lo provo dalla nobiltà, la
quale deve ad ogni altra cosa esser preferita: Et dico, \(lasciando per hora da
parte le cose dell'anima\) che si come il corpo humano più di tutte l'altre cose
è nobile; così di ragione prima si deve imparare a difendere questo, che la
Città, & gli esserciti, come che questi per la difesa humana siano ordinati: &
dovendo la persona in ogni sorte di militia trasporsi; di necessità bisogna
prima à quella per tutte le occorrenze provedere.

Ne vi crediate che questo mio detto contrasti a quel gran filosofo Solone, il
quale vuole, che si debba preporre la difesa della patria, alla propria vita.

percioché egli non intende di questa patria
materiale, fabbricata di pietra: ma di quella radunanza di huomini, per li quali
la Città materiale è fabricata. Ora costoro difendendosi dall'impeto de' nimici,
anzi ributtando in un tempo stesso l'insolenza loro con arte & con maestria;
sono detti propriamente schermirsi, quando massimamente avviene, che salvino se,
& la repubblica. Et in questo fatto la prudenza ha il primo luogo: dove per lo
contrario chi senza arte, & maestria alla furia del nimico s'oppone; sempre
temerariamente vinto rimanendo; non ischermito, ma schernito ne rimane. Et
perciò non vi avendo luogo la prudenza, anzi non vi essendo stimata; le più
volte avviene ancora, che quest'arte, che tutta è sù la prudenza fermata, &
fondata; in poca stima esser si vede.

**Lep.** La vostra risoluzione assai mi piace: nondimeno non mi leva al tutto 
ogni difficoltà dell'animo; percioché alle volte habbiamo veduto persone
inesperte, & senza pratica ò cognitione alcuna dello schermire, combattendo
haver superato, & vinto quelli c'havevan questo per particolare essercitio. Onde
se il vostro detto fosse vero; seguiterebbe, che sempre il perito di quest'arte
resterebbe superiore allo imperito.

**Gio.** A questa difficoltà, Meser Lepido, si risponde in più modi. L'uno che
un caso particolare, non fà che la regola universale non sia vera. L'altro, che
la perdita, che fecero quelli che voi dite professori di questo essercitio; non
fu fatta da loro come schermitori: atteso che è impossibile che essi, come tali,
siano stati vinti. Mà ben può esser loro avvenuto come a pigri, ingiusti, o
vili: & all'hora cessano di essere schermitori, tosto che son offesi.

###### Parti che si ricercano nel buono schermitore. {#buono_schermitore}

Perché molte parti si ricercano al buono schermitore, & assai più à chi si
conduce a combattere: Come a dire, ragione, animosità, forza, destrezza,
scientia, giudicio, & prattica. Et oltre queste & altre tali, sopra tutto 
v'interviene il divin giudicio, a noi del tutto secreto & occulto.

**Lep.** Da questa vostra conclusione, mi par che nasca la confusione del vostro
detto: Perché ogni pvolta che il combattente sarà agile, & coraggioso, &
prenderà impresa giusta a diffinire; sarà vincitore: & per lo contrario
perditore. Onde seguirà perciò l'arte non esser necessaria. 

**Gio.** Piano, Meser Lepido: perché i termini, ne' quali la risposta mia
procede, vi daranno a conoscere l'arte esser necessaria. Lasciando dunque da
parte come caso speciale, ch'alcuna volta Iddio il contrario permetta; vi dico
per regola infallibile, che ciascuno può rinuntiare al favore per lui 
introdotto; & che Iddio ci ha dato l'ingegno di conoscere il bene e il male. Il
che così essendo come è; sarà ancora chiaro, che se uno non si vorrà difendere, 
ne porsi in opera; ne resterà perditore, ancor che la ragione per lui havesse:
percioché al favor suo viene a rinunciare: & di ciò deve riprender solamente se
stesso. nè mi negherete che la provisione necessaria non sia: la quale nasce 
dall'arte dello schermo, come hora dirò.

Io credo che quando uno haverà ragione,
& animo, & forza di mantenerla, aggiunte a quest'arte, colui il più delle volte
sarà il vincitore, & in questo procede l'argomento vostro. Ma quando esso 
rinuncia il favore suo, in non volere apprendere, come si habbia a difendere, se
avviene il contrario, a lui imputar si debbe. Però concludendo dico, che uno, a
cui in parte manchi l'ardire, & le forze, per conseguenza è necessaria l'arte
riparatrice a questi dubbij: perché con essa viene ad accrescer l'animo,
assuefacendosi alla fatica, & diviene giudicioso, et accorto, si nel vantaggio
dell'armi, come nel resto.

**Lep.** Da questa vostra distintione, Meser Giovanni, nasce un altro dubbio,
che la natura sia quella che operi, & non l'arte: percioché da natura procedono
l'animo, le forze, la dispositione della persona, & l'havere ragione: ne altro
bisognandoci, l'arte nulla, o poco ci gioverà.

**Gio.** In questa parte hora dovete considerare, che la natura può assai
informare un corpo a questo essercitio atto, & disposto, & con animo & forze
convenevoli: Però giamai non mi negherete, che non sapendo alcuno del certo di
possedere queste qualità \(come la maggior parte si ritrova\) sempre non sia
necessario provederli cautamente, et con tutti i mezzi a tale impresa
favorevoli.

Oltra di ciò dico, che producendo la natura le cose co'l bene , &
co'l male, ancora che uno possegga le parti dette di sopra; nondimeno non
conoscendole, non potrà di esse valersi, se non co'l giudicio, il quale mediante
l'arte s'acquista: & ben che sappia tirare mandritti, roversi, & punte;
nondimeno gli potrebbe adoperar così in suo favore, come in suo pregiudicio.

Alla quale cosa l'arte imitatrice della natura, ponendo mente; con la prova &
con l'essercitio, cerca di farlo sciente, & capace. Et farebbe, come per
essempio, un dire, che la natura dà le parole agli huomini, & che da natura 
parlano:  ma però se con l'arte della eloquenza non si aiutano; mai non sapranno
perfettamente formare il lor ragionamento, secondo le occasioni, & i tempi che
loro si appresenteranno. Similmente da natura gli huomini hanno la voce, &
cantano: nondimeno mai con ragione non canteranno, se la musica non vi
s'interpone.

Et da natura il Cavallo nasce forte, & atto alla battaglia: ma però
giamai non potrà il Cavalliero servirsene a quest'uso, se prima egli non l'havrà
con ragion domato, & havendolo al maneggio assuefatto, ad ogni suo volere non
l'havrà fatto ubbidiente. Quanto all'esperienza, si vede principalmente, che
ogni huomo, per coraggioso che egli sia, quando da alcuno viene sfidato:
s'accosta a qualche valent'huomo che gl'insegni, & lo esserciti prima che'l
giorno dell'abbattimento giunga: & questo non per altra ragione, se non che,
quando egli ha di bisogno dello aiuto di essa; evidentemente conosce quanto
necessaria ella sia: & que'tali che il contrario affermano, se mai di combatter
loro avenisse, si accorgerebbono di quanto errassero: & questo c'ho detto, credo
che basti per hora, quanto a questa parte.

**Lep.** Voi m'havete in tal maniera, & con si efficaci ragioni risoluto questi
dubij, che più della dignità di quest'arte non dubito. Et poi che mi havete a
bastanza ragionato della ncessità, che n'ha ciascuno, non v'incresca ancora
dirmi il modo, & la regola, che tener si debbe per impararla.

###### Theorica & prattica fondamenti dell'arti. {#fondamenti}

**Gio.** Horamai siamo tanto avanti, che non voglio restare di dirvi tutta
l'opinione mia intorno a questo. Sappiate dunque che si come tutte l'arti
liberali consistono in Theorica, & in prattica; così ancor questa. & per la
Theorica, & per la prattica deve essere considerata. La Theorica dell'arte dello
schermo insegna con ragione i modi del difendersi, & dell'offendere il nimico.
La prattica poi è quella che si acquista dalla consuetudine dell'operare, cioè
con lungo uso, & con esercitio continuo.

Ma alcuni Maestri di quest'arte a mal
fine l'indirizzano: percioché non sapendo che la Theorica, & la prattica siano
diverse; come prima posseggono un poco di prattica, si mettono ad insegnare: Il
che solo procede, perché è andata in oblivione quell'antica usanza della
creatione de' Maestri. Et sappiate, che da non molto tempo indietro, si come
dovendosi inviare alcuno all'eccellente grado del dottorato; prima se ne fa con
diligente esamine il saggio, & poi come è giudicato sofficiente, se gli dà il
privilegio; Così ancora ne' Maestri di schermire si osservava: imperò che prima
si essaminavano quelli, che ad altri volevano insegnare, se essi sapevano la
Theorica dello schermo, & tutte l'altre cose a essa necessarie; & poi gli
mettevano uno scolare a fronte, facendo che tirasse male i colpi, & male si
ponesse nelle Guardie: & ciò per intendere, se colui conosceva in che cosa lo
scolar peccasse. Dopo questo ne facevano saggio con diversi buoni scolari; co'
quali, com'egli fosse riuscito sufficiente; da gli altri Maestri era
privilegiato, & con le sue patenti poteva aprire scola; & questi tali erano
Maestri authentici: Cosa veramente degna di tant'arte Perché permettere non si
dovrebbe, che alcuno insegnasse quello di che a sufficienza instrutto non fosse.

**Lep.** Fanno gran male quelli, per la cui colpa le buone usanze mancano.

**Gio.** Questo è difetto del tempo, che a lungo andare ogni cosa corrompe: &
de' Maestri ancora, che lasciano annullare le ragioni de' lor privilegi. Ma per
seguire il cominciato ragionamento; dico, che hora è tutto il contrario: perché
si veggono molti che fanno il maestro, & insegnano quello che farebbe loro di
mestiero imparare: però quelli a' quali riesce male, debbono imputarlo a se
stessi, poi che si lasciano condur sotto la disciplina di così fatti. Imperoché
\(come di sopraho detto\) altro è il sapere, & altro l'insegnare. La diversità è
manifesta perché uno c'habbia solo la prattica è buono a fatica per se; ma chi
ha la Theorica è buono per altri; & chi ha la Theorica, & la prattica; è buono 
per se, & per altri. Et tali erano quelli che authenticamente già si creavano 
Maestri.

**Lep.** Hora ch'io conosco l'eccellenza di quest'arte, & veggo, che la 
principal parte di essa è fondata nella Theorica; volentieri saprei in che
consiste l'ordine, & il modo d'intenderla.

###### Arte dello schermire ha sei capi. {#6capi}

**Gio.** Questa si fonda, & si divide in sei capi principali: E il primo è, che
havendo da adoprare la spada; sappiate qual sia il suo filo dritto, & quale il
falso. Secondo in quanti modi essa può ferire. Terzo l'ordine delle guardie, &
massimamente delle più importanti. Quarto il modo di passeggiare in esse. Quinto
come ritrovandosi in quale si voglia di dette guardie, vi possiate difendere da
tutti i colpi del nimico, & offendere lui. Sesto & ultimo havere cognitione
delle strette di mezza spada, & del tempo insieme.

**Lep.** Veramente conosco hora quanto questo modo sia da gli altri differente,
& molto più facile per conseguire il frutto di essa. Hora seguite, & a capo per
capo ditemi distesamente il tutto, acciò  che il nostro ragionamento non sia 
senza profitto

###### Filo dritto quale. {#filo_dritto}

**Gio.** Quanto al primo del filo dritto. Ogni volta che haverete impugnato la
spada così nella destra, come nella sinistra mano, il taglio che guarderà verso
i nodi di mezzo della vostra mano, sarà il filo dritto: & per il contrario
quell'altro sarà il falso: & questo quanto al primo capo. Secondo la spada può
in tre modi ferire, cioè di mandritto , di roverso, & di punta. Ma il mandritto
in cinque nature si divide; il riverso in cinque altre similmente; & la punta in
tre.

**Lep.** Non v'incresca dirmi come s'intendano queste nature, & quali siano.

###### Colpi di più forti. {#colpi_forti}

**Gio.** Tutti i colpi saranno, ò mandritti, ò riversi, ò punte. Ma ciascuno di
essi ha seco più nature, secondo la diversità del suo colpire. Perché il
mandritto, sarà ò fendente, ò sgualimbro, ò tondo, ò ridoppio, ò tramazzone: &
il riverso sarà similmente delle istesse qualità, come di sopra. La punta poi si
converte in tre nature, cioè imbroccata, stoccata, & punta riversa.

**Lep.** Prima che più oltre passiate; ditemi perché così date questi nomi a'
colpi & quali sono.

###### Mandritto. {#mandritto}

**Gio.** Il mandritto si dimanda così perché dalle parti dritte comincia: & si
chiama fendente, perché fende da capo a piedi per dritta linea.

###### Sgualimbro. {#sgualimbro}

Ma sgualimbro si chiama quello mandritto, che per sgualimbro trascorre, cioè 
dalla spalla manca al ginocchio destro dello avversario.

###### Tondo. {#tondo}

Il tondo, ò traverso si domanda quello, che al traverso volta.

###### Ridoppio. {#ridoppio}

Ridoppio è quello, che si parte col filo dritto della spada di sotto, & va a 
finire alla punta della spalla dritta del nemico.

###### Tramazzone. {#tramazzone}

Tramazzone è quello, che si fa co'l nodo di mano, a guisa di molinello.

###### Riverso. {#riverso}

Ma i riversi così si chiamano, perché sono opposti a' dritti, cominciando dalle
manche parti, & finendo alle dritte: & sono consimili a' mandritti, cioè di 
quelle medesime nature.

###### Punte. Imbroccata. Stoccata. Punta riversa. {#punte}

Ma venendo alle punte, quella che si fa sopra mano, fu detta imbroccata: & 
quella che si fa sotto mano, stoccata: & quella che dalle parti manche si 
diparte, punta riversa: & questo circa il secondo Capo.

**Lep.** Non si può co'l falso della spada ferire?

**Gio.** Si, ma di rado: percioché il falso più per parare, che per ferire si 
adopra. Egli è ben vero che anco questo si divide in più nature: ma però due ve
ne sono le più necessarie: cioè falso dritto, & falso manco.

###### Falso dritto & manco. {#falsi}

Falso dritto sarà, partendosi dalle vostre parti dritte, & andando di sotto in
sù per la linea del mandritto. Ridoppio falso manco sarà, partendosi dal lato
sinistro, & andando di sotto in sù per la linea del riverso ridoppio: & questo
quanto al falso.

**Lep.** Hò assai bene inteso questi due capi. Resta hora, secondo il vostro
ordine, che delle guardie, facciate mentione.

###### Guardie più importanti sono otto. Coda lunga. {#coda_lunga}

**Gio.** Hor venendo alle guardie, dico: Che assai ce ne sono, si da basso, come
da alto: mà le più importanti sono otto, quattro da alto, & quattro da basso. Da
basso due se ne fanno co'l piede destro innanzi, & due co'l sinistro: & hanno
due nome, cioè coda lunga, & porta di ferro. Coda lunga sarà, quando si tiene la
spada fuori dalle parti dritte: la quale in due altre guardie si divide: una
delle quali coda lunga stretta si chiamerà, & l'altra alta. Coda lunga stretta è
quella, che si fa co'l pie dritto innanzi: & coda lunga alta co'l pie manco,
sempre tenendo la spada di fuori dalle parti dritte co'l braccio ben disteso &
vicino alle ginocchia per di fuori,& che la punta della spada guardi il nimico.
Questa è così detta a similitudine de gli huomini grandi, i quali di continuo da
assai gente accompagnati sono, & però si dice per volgare proverbio, Guardati da
quelli che hanno la coda longa, cioè che hanno seguito. Et non altrimenti
bisogna da questa guardia guardarsi, perché hà la coda lunga.

###### Porta di ferro. {#porta_di_ferro}

La seconda è detta porta di ferro, a similitudine d'una porta di ferro, che a
volerla atterrare ci vole fatica, & arte assai. Così a ferire chi sia posto in
questa guardia; bisogna arte & ingegno. Questa similmente si divide in due
nature, l'una detta porta di ferro, & l'altra cinghiale. Porta di ferro la prima
si conosce, quando si è col destro piede innanzi, & che la spada sia col pugno
pari al ginocchio per di dentro, & la punta della spada guardi il nimico. Mà
cinghial porta di ferro sarà, quando si è col piede sinistro innanzi, & per
traverso, cioè verso le vostre parti manche, & che'l pugno della spada sia
presso al ginocchio sinistro per di dentro, & la spalla destra guardi il nimico.
Così la dimandarono dalla comparatione del Cinghiale, o diciamo Porco selvatico:
il quale quando è assalito, viene col dente per traverso a ferire: & queste sono
le guardie basse.

**Lep.** Havrei grato sapere, c'havendo voi detto coda lunga stretta all'una
delle guardie, sè all'altra dire similmente si potrà porta di ferro stretta.

**Gio.** Stretta, & larga, & alta se le dice: perché questa guardia si può fare
in tre modi, & così coda lunga. Ma per venire alle brevità, io non intendeva far
mention d'altra, et mi contentava che per hora aveste cognition di porta di
ferro, & così di coda lunga tanto co'l destro, quanto co'l sinistro piede
innanzi, per esser dall'una all'altra poca differenza. Ma poi che tanto curioso
vi veggo di saper il tutto; vi dirò:

###### Porta di ferro stretta, & larga. {#pdf_stretta_larga}

Ogni volta che haverete il pie dritto
innanzi un passo, il quale non sia grande ne piccolo, ma proportionato co'l
pugno della spada di dentro, & appresso il ginocchio destro, & che la punta di
essa insieme con la spalla dritta guardi il nimico, questa si chiamerà porta di
ferro stretta: & fù detta stretta per esser guardia molto sicura. Ma se vi
discosterete col pugno alquanto dal ginocchio verso le vostre parti manche,
chinando un poco lapunta verso terra; si domanderà porta di ferro larga: perché
fa della persona maggiore scoperta: & essendo in porta di ferro larga, se
alquanto alzerete il pugno della spada; questa sarà porta di ferro alta, per
essere più alta dell'altre due. Et questo che di porta di ferro si è detto,
parimente si puo dire della guardia di cinghiale porta di ferro.

###### Coda lunga di tre nature. {#nature_coda}

Ora io dissi di sopra, che la guardia di coda lunga ancor si divide in tre
nature. La prima si fa co'l piede destro innanzi verso le vostre parti dritte,
& che'l pugno della spada sia di fuori, & presso al ginocchio destro, & che la 
punta & la persona guardi il nimico: & è detta coda lunga stretta, per esser
ancor essa guardia stretta, & molto sicura. La seconda sarà, che essendo in coda
lunga stretta, ritirando alquanto il pugno, % la spada indietro, & tenendo la
punta bassa, dimanderassi coda lunga larga; così detta perché la spada più dal
nimico si allontana. Terza essendo in coda lunga larga, voltando la punta della
spada indietro; si chamerà coda lunga distesa: & perché la spada si distende di
dietro; pigliò questo nome ancora di coda lunga. Co'l pie manco innanzi si
possono fare tre guardie, cioè coda lunga alta, coda lunga larga, & coda lunga
distesa: & queste son così chiamate per le ragioni sopradette.

**Lep.** Non mi pento già io, Meser Giovanni, della mia curiosità, poiché m'ha
fatto intendere da voi più di quello ch'era l'intention mia, merce della vostra
gentilezza: però seguite il ragionare dell'altre

###### Guardia & sue specie. {#guardie}

**Gio.** Quanto alle guardie alte, La prima si chiamerà guardia d'alicorno: & si
conosce quando l'impugnatura della spada è volta all'in giù, e il braccio ben
distesso, & la punta alquanto bassa, che guardi il volto, o il petto del nimico,
a similitudine dell'Alicorno: il quale essendo assalito, combatte a quella guisa
co'l suo corno. La seconda si domanderà guardia di testa: la quale è quando si
tiene il braccio ben disteso per il dritto del volto del nimico, & la spada alla
traversa, cioè che la punta di essa vada verso le vostre parti manche, &
alquanto verso terra: & è così detta, perché assicura le parti di sopra. La
terza si dice guardia di faccia: & si conosce, quando il braccio è ben disteso,
& il dritto della mano stà volto all'in sù, & ch'el fil dritto della spada
guarda in dentro, cioè verso le parti sinistre, & la punta insieme co'l fianco
destro debbe guardare verso la faccia del nimico. questa è così detta, perché
guarda il volto benissimo. La quarta si chiamerà guardia d'entrare: la quale si
fa per il contrario della sopra detta, cioè, si tiene il braccio & la spada
distesi, pur verso il volto del nimico: ma il dritto della mano guarderà
all'ingiù, & il fil dritto della spada ha da guardare in fuori, cioè verso le
parti destre; & la persona debbe stare alquanto con le parti dritte, volte verso
l'avversario: & è così chiamata, percioché è guardia fortissima per entrare.
Queste quattro guardie si posson fare in due modi, ò col destro, ò co'l sinistro
piede innanzi. & questo è quanto al terzo capo.

**Lep.** Hora vorrei sapere, se da alto vi sono oltra queste altre guardie, 
che siano in uso: delle quali poteste far mentione?

**Gio.** Tre ne son restate, delle quali, accio c'habbiate notitia di tutte, ho
pensato volervi ragionare. La prima si chiama guardia alta, & si conosce, quando
l'impugnatura della spada guarda all'insù co'l braccio ben disteso, & la punta
stia volta all'indietro: & così è chiamata per esser la più alta che si possa
fare. La seconda si fa con la spada sopra il braccio sinistro, Et la terza di
sotto, facendo che la punta guardi di dietro: & ritengono il medesimo nome. Ma
havendo già bastanza trattato delle guardie; in questo quarto capo, ragioneremo
del passeggiare in esse, 

**Lep.** Questo mi sarà grato. Mà prima desidero sapere circa le gia dette
guardie, che in diversi modi nominate havete, s'altrimente le potreste dire, &
per qual ragione così siano dette: perché di questo più volte ho udito diversi
pareri?

**Gio.** Voi dovete sapere, che tali nomi, furono posti a le guardie dagli 
antichi, & poi da' moderni per uso confermati: & se non da tutti, almeno dalla
maggior parte c'hanno lume di quest'arte, per tali sono intesi & accettati: non
che in altro modo non possino esser detti: ma il volere introdur novi nomi alle
orecchie assueffatte a' primi; non sarebbe altro, che un noiarle senza profitto,
& una mutatione senza giovamento. Vero è, che ciascuno se gli può formare a modo
suo, pur che sia inteso. Ma noi seguendo l'accettata regola, & l'uso de' più;
come ritrovati gli habbiamo, così li lasceremo.

**Lep.** Poi che de' nomi, & della ragione di essi attribuite alle guardie
m'havete sodisfatto, il preso ordine seguendo del modo del passeggiare in esse,
aspetto che da voi mi sia dato cognitione.

###### Passeggiare nelle guardie, come si fa. {#passeggiata_guardie}

**Gio.** Con ragione & arte si passeggia, & si và a ritrovare l'avversario in
tutte le guardie: & questo far si può con l'uno & con l'altro piede cominciando,
così per traverso, come spingendo un piede l'altro innanzi, secondo il tempo, &
il bisogno. Nondimeno il passeggiare co'l passo ne grande, ne picciolo, è di
maggior utilità: perché così si può & crescere innanzi, & ritornare indietro
senza discomodo della persona, accompagnando sempre la mano co'l piede. Mà
bisogna avvertire, che quella gamba, che sarà dinanzi; debbe stare un poco
piegata nel ginocchio, & il piede di essa debbe stare dritto verso il nimico, &
la gamba che sarà di dietro starà un poco curva, & col piede alquanto di
traverso; in maniera che ogni movimento sia piedo di gratia. & questo è quanto
al quarto capo.

**Lep.** Caro sommamente mi sarebbe, che meglio mi dichiaraste il modo, che si
debbe tenere nel passeggiare in dette guardie con la spada in mano, che non l'ho
inteso a sufficienza.

**Gio.** Presupponiamo c'habbiate la spada al lato sinistro in atto di metter
mano, & il pie dritto col calcagno appresso al manco; amendue le ginocchia
staranno dritte, & non arcate, accomodandovi con più gratia che sia possibile:
& ciò fatto porrete innanzi il pie destro verso le vostre parti dritte: & in
quel tempo distenderete il braccio, & farete falso, & riverso sgualimbro, o vero
farete dui riversi, il primo tondo, & il secondo, pure sgualimbro, andando con
la spada in coda lunga stretta, & di qui passerete co'l pie sinistro innanzi 
verso le vostre manche parti, facendo in quell'istante falso, & mandritto
sgualimbro, & la spada calerà in cinghiale porta di ferro: & poi andarete co'l
pie destro innanzi un passo, & in tal tempo volgerete un dritto trammazzone: il
quale si fermerà in porta di ferro stretta. Indi crescerete innanzi co'l manco
piede, facendo falso, & riverso sgualimbro, & la spada anderà in coda lunga 
alta. Poi passerete del destro piede innanzi, & nel medesimo tempo volgerete un
riverso ridoppio, fermando la spada in guardia d'alicorno, & essendo fermo nella
detta guardia spingerete un'imbroccata senza passeggiamento alcuno, & la spada
si fermerà in porta di ferro stretta. Di qui ritirerete il pie dritto in dietro
un passo, & tutto a un tempo farete falso, & riverso sgualimbro, & la spada
ritornerà in coda lunga alta. Poi trarrete il manco piede indietro, & all'hora
volgerete un mandritto tramazzone: il quale si fermerà in porta di ferro
stretta. Indi ritornerete il pie destro indietro un passo, volgendo in quel
tempo un dritto tramazzone, co'l quale calerete in cinghiale porta di ferro, &
di qui ritirarete indietro il pie sinistro, facendo in quell'instante falso &
riverso sgualimbro, & la spada ritornerà in coda lunga stretta, & così sarete
ritornato con le istesse guardie al primo luogo.

**Lep.** Per che volete ch'io passeggi così innanzi, &  poi ritorni indietro?

**Gio.** Perché facciate buona prattica nelle mutationi delle guardi, si innanzi
come indietro, essendo cosa necessaria nell'arte, & di grandissimo giovamento: &
accioché sappiate; questo passeggiare è una delle principali cose, ove si debbe
essercitare chi vole haver gratia con l'arme in mano.

**Lep.** Mi par d'essere assai bene informato di tutti i colpi che con la spada
si possano trarre, & delle guardie co' lor nomi, & della maniera, che si debbe
tenere nel porsi, & nel passeggiare in esse. Resta hora il quinto, & sesto capo,
de' quali, come più importanti non vi gravi di ragionare, il più che potete, &
in particolare di spada sola: & poi se tempo ci sarà , discorrerete delle altre
armi.

**Gio.** A me nulla incresce, ove speri potervi compiacere: ma parmi che l'hora
sia tarda, & il ragionamento non havrà da esser breve, si che stimo, che non sia
fuori di proposito differirlo a domani, 

**Lep.** Facciamo come vi piace.
