## LA TERZA GIORNATA DEL PRIMO LIBRO:

### Nella quale si tratta del modo, che si deve tenere in tentar d'offendere il
nimico, quando si voglia essere il primo a ferirlo.

###### Del provocare, & offendere. {#provocare_offendere}

**Lep.** Hor che siamo quà per seguire i nostri ragionamenti, ne' quali hieri mi
dimostrarste i lmodo del difendermi dal nimico, & di offendere lui, desiderarei
ancora, c'hoggi mi diceste la maniera, che doverei tenere nel tentare di
offendere lui, quando io volessi esser il primo à ferirlo, essendo noi fermi in
qual si voglia guardia.

**Gio.** Il modo che dovete tenere sarà; che se per caso amendue vi trovaste
fermi in coda lunga stretta, dalla quale pigliaremo il principio, & volendo voi
essere il primo, come havete detto; voglio che provochiate il nimico nella
maniera c'hor vi dirò, accioché più sicuramente lo possiate offendere.

Raccoglierete il pie sinistro appresso al destro, passando poi del destro
innanzi, e in tal passaggio urtarete d'un falso dritto contra la sua spada,
volgendo ben la persona dietro alle vostre parti dritte, & in tal tempo gli
volgerete per testa un dritto tramazzone: ò vero come haverete urtato del falso
nella spada del nimico; potete volgerli d'un riverso ridoppio per lo braccio
destro, accompagnandolo con una imbroccata: & con esso vi ridurrete in porta di
ferro.

Potete ancora dare di mezzo mandritto nella spada nimica, passando tosto co'l
destro piede innanzi, e spingerli per il petto una punta riversa, seguitata da
un riverso tramazzone: il quale calerà in coda lunga stretta.

Oltra di ciò potete passare co'l pie manco innanzi,ò vero co'l dritto verso le
sue parti destre, & cacciarli per faccia una punta riversa: & come egli alzerà
la spada per difendersi, voi subito crescerete innanzi del piede, & nel medesimo
tempo li volgerete per testa un mandritto tondo, ò vero dopo c'haverete spinta
la detta punta; volgerete il pugno all'ingiù, spingendoli un'imbroccata per
fianco, & la spada si fermerà in porta di ferro.

Voi potete in oltre passare del pie destro innanzi, verso le parti sinistre del
nimico, e in tal tempo tirarli per il volto una punta sottomano, facendo che'l
pie manco segua il dritto per di dietro, e la spada ritornerà in coda lunga
stretta.

In due maniere ancora lo potete provocare et ferire. La prima è segandoli di
mezzo mandritto sgualimbro per la nimica mano, raccogliendo in quel tempo la
persona insieme con la spada alquanto indietro, & riducendovi poi in porta di
ferro stretta: & questo è un modo d'incitare il nimico, acciò ch'egli vedendo il
discoperto, habbia cagione di spingervi. Onde s'egli spingesse voi, subito
potete andare co'l forte della spada sopra quella del nimico, crescendo tutto à
un tempo del pie destro innanzi, e spingerli la punta nel petto. Ma se per caso
egli sfalazzasse, cioè cavasse la sua spada per sotto la vostra, per mettervi di
fuori, & ferirvi, voi tosto volgerete il fil dritto della vostra spada, & la
vita insieme contra quella del nimico, alzando alquando il pugno all'insù,
cacciandogli per il petto una punta riversa.

La seconda voi potete porre il fil dritto della vostra spada sopra quella del
nimico, passando in quell'istante alquanto innanzi del pie destro verso le sue
dritte parti, che ciò facendo gli verrete à obbligare la sua spada, et
facilmente lo potrete offendere d'una punta riversa. Ma s'egli in quel tempo
cavasse la sua spada per sotto la vostra, per volervi ferire; voi subito
volgerete in fuori il fil dritto contra di essa, spingendoli la punta per
faccia, & queste sono le provocationi, insieme, con le offensioni, che fare si
possono, essendo amendue nella sopradetta guardia.

###### Provocationi perché si fanno. {#provcationi_perche}

Le quali provocationi, accio che meglio sappiate, si fanno per due cagioni:
l'una per fare mover'il nimico di guardia, e incitarlo à ferire: accio che più
sicuramente \(come ho detto\) si possa offendere: l'altra perché dalle dette
provocationi ne nascono le offensioni, le quali si fanno poi con maggior
vantaggio; perché se voi andaste deliberatamente, & senza giudicio per ferire,
essendo il nimico fermo in guardia; andareste con troppo disavantaggio: perciò
che egli vi potrebbe fare molti contrarij. Però voglio avertirvi, che per alcun
modo non debbiate esser'il primo ad andare deliberato à ferire, riservando però
i tempi: ma vi fermiate nelle vostre guardie con sottile avedimento, tenendo
sempre gl'occhi alla mano nimica più che al resto.

**Lep.** Ma se'l nimico non volesse tirare?

**Gio.** In quel caso voi lo provocherete nel modo, c'ho detto di sopra: perché
ciò facendo, egli sarà forzato à rispondere.

**Lep.** Ma se'l nimico facesse contra di me queste provocationi, come me ne
potrei difendere?

**Gio.** Facendone i contrarij.

**Lep.** Ditemi ancora come si fanno questi contrarij?

###### Contrarii delle provocationi in coda longa stretta quali sono. {#contrari_cls}

**Gio.** Se'l nimico urterà del falso per volgervi il tramazzone; voi subito
anderete con la spada in guardia di faccia, spingendoli la punta nel volto: &
questo è il primo contrario.

Secondo quando egli urterà pur del fals per darvi
nel braccio del riverso ridoppio, & voi spingeteli la punta per il petto, ò vero
tirerete il pie dritto indietro un passo insieme con un riverso sgualimbro, co'l
qual'andarete in coda lunga alta.

Terzo come egli percoterà la vostra spada del
mandritto; volgerete un dritto tramazzone, tirando in quel tempo il pie destro
indietro, & la spada anderà in cinghiale porta di ferro.

Quarto quando egli
spingerà la punta riversa per ferirvi del mandritto, subito andarete in guardia
d'entrare, accompagnando il vostro fil dritto con la sua spada, spingendoli la
punta nel petto: ò vero come egli spingerà la detta punta; l'urtarete con un
riverso, ritornando nel medesimo tempo il pie dritto indietro un passo,
accompagnato da un'altro riverso sgualimbro: il quale calerà in coda lunga alta.

Quinto, come egli tirerà la punta per darvi nel petto; voi subito trarete il pie
destro per traverso le parti sinistre del nimico, volgendogli tutto à un tempo
un riverso tramazzone su'l braccio destro, co'l quale ritornerete in coda lunga
stretta.

Sesto quando egli segherà del mezzo mandritto per la nimica mano; voi
senza passeggiamento alzerete la spada in guardia d'alicorno, che così verrete a
interrompere la sua intentione.

Settimo & ultimo, come egli porrà la sua spada
sopra la vostra, voi tosto trarrete il pie destro di dietro al sinistro, e in
quel tempo gli volgerete un riverso tramazzone, il quale calerà in coda lunga
alta. Potete ancor tirare il pie dritto indietro un passo, volgendogli in
quell'instante un mandritto di nodo di mano, co'l quale vi fermerete in
cinghiale porta di ferro. Et questi sono i contrarij alle provocationi di coda
lunga stretta.

**Lep.** Da questi contrarij mi nasce un dubbio: il qual è, che havendomi voi
detto la maniera, c'hò da tenere nel provocare il nimico, & poi i suoi
contrarij; vorrei anco sapere, come si possono fare queste provocationi, che
siano sicure?

**Gio.** Vi dirò: ancor ch'io v'habbia detto i suoi contrarij, non resta per
questo, che non si possano fare sicuramente: perché ogni volta, che voi haverete
il giudicio, le farete sicure; & questo l'acquisterete essercitandovi assai, &
con diversi; percioché da questa varietà verrete à farvi giudicioso, & accorto
nel provocare il nimico.

###### Provocationi in coda lunga alta. {#coda_longa_alta}

Hor veniamo alle provocationi della seconda guardia, che sarà coda lunga alta.
In questo ritrovandovi amendue fermi, & volendo voi esser'il primo a provocare
il nimico; potete passare del pie dritto innanzi, & fare falso & mandritto
contra la sua spada, ò vero fato che haverete il falso, farete finta di
volgerli per testa un dritto tramazzone; ma però li volgerete un riverso per
coscia.

Potete ancora scorrere del pie destro innanzi, spingendoli una stoccata per
faccia, seguita da un mandritto per testa, ò per gamba come volete. In oltre
potete nel passare del destro piede innanzi, spingerli per fianco una punta
sopramano, volgendo in quel tempo le parti manche di dietro alle dritte, & per
vostro schermo tirarete il pie destro dietro al sinistro, insieme con un riverso
sgualimbro, co'l quale ritornerete in coda lunga alta: & questa è la seconda
maniera di provocare il nimico essendo nella detta guardia.

I suoi contrarij sono, che quando egli passerà innanzi del pie destro, & farà
falso, & mandritto, voi subito vi muterete di passo, volgendo in quel tempo la
spada co'l fil dritto all'insù, fermandovi in guardia d'alicorno. Ma quando egli
urterà del falso, & farà la vista per volervi ferire del riverso, nell'urtare
ch'egli farà del falso: volgerete un riverso tramazzone, trahendo il pie manco
all'indietro, & la spada resterà in coda lunga stretta.

Ma come egli spingerà la punta co'l pie dritto innanzi, per darvi del mandritto
per testa, voi senza mover piedi, la pararete co'l fil dritto della spada: &
come egli volgerà il mandritto per testa; voi subito passarete innanzi del pie
destro, et andarete con la spada in guardia di faccia a schermirvi, spingendogli
tutto a un tempo la punta nel volto. Ma se dopo la detta pinta egli volgesse il
mandritto per gamba, tirerete
il pie manco appresso al dritto, & nel medesimo tempo li caccierete per faccia
una punta riversa. Ma quando egli passerà verso le vostre parti manche, e
spingerà la punta, voi tosto li volgerete un riverso tramazzone per il braccio
della spada , co'l qual vi fermerete in coda lunga stretta, & così haverete
inteso i suoi contrarij.

**Lep.** Gli hò intesi benissimo.

###### Provocationi in porta di ferro stretta. {#porta_di_ferro_stretta}

**Gio.** Hor notate queste altre provocationi della terza guardia, la quale sarà
porta di ferro stretta: nella quale essendo amendue fermi, & volendo voi esser
il primo à provocare il nimico; potete urtare d'un falso manco nella sua spada,
facendo che'l pie manco spinga il dritto innanzi, & subito segarli di mandritto
per lo braccio destro, & la spada ritornerà nella detta guardia.

Potete anco percotergli la spada con un riverso ridoppio, facendo che'l pie
sinistro segua il destro, & la spada calerà alla guardia sopradetta.

Si può anco far vista di darli per testa d'un dritto tramazzone, & come egli
alzerà la spada per difendersi, gli volgerete per coscia d'un riverso tondo.

Voi potete appresso battere con mezzo riverso, la sua spada, & tutto a un tempo
passare co'l pie sinistro innanzi, spingendoli per faccia una punta riversa: &
quindi subito crescere del destro verso le sue sinistre parti, volgendogli per
testa un mandritto tondo: ò vero dopo c'haverete spinto la detta punta, potete
passare pur del destro innanzi, e spingerli un'alra punta nel petto: & per
vostro schermo farete un riverso tramazzone, per la mano della sua spada,
gittando in quel tempo il pie destro di dietro al sinistro, & la spada resterà
in coda lunga alta.

Voi potreste etiamdio andare del pie dritto innanzi, & nel medesimo tempo
porre il fil dritto della vostra spada sopra quella del nimico, e spingerli la
punta nel petto: et dopo questo ridurvi all'usata guardia. Et queste sono le
provocationi, che si ponno fare, essendo in porta di ferro stretta.

**Lep.** Fra tutte queste provocationi, delle quali havete ragionato; a me pare
che sia poca differenza dall'una all'altra.

**Gio.** E vero, che vi è poca differenza, perché all'ultimo tutti i colpi si
risolvono in un taglio solo, & una punta: et la ragion'è, che ferendo, ò co'l
fil dritto della spada, ò co'l falso, ò dal destro, ò dal sinistro lato, ò da
alto, ò da basso, sempre sarà un taglio. Medesimamente, se ferirete
d'imbroccata, ò di stoccata, ò di punta riversa, sempre sarà una punta: & però
tutto si risolve in taglio, e in punta.

Ma per seguir i contrarij della terza guardia; dico che quando il nimico urterà
del falso nella vostra spada; voi subito volgerete un dritto tramazzone, tirando
in quel tempo il pie destro indietro un passo, e la spada anderà in cinghiale
porta di ferro: & con questo schermo haverete interrotto la sua intentione.

Ma quando egli percoterà la vostra spada co'l riverso ridoppio per ferirvi poi
di una punta sopramano nel percotervi la spada; voi passerete innanzi del pie
manco: ma nello spingere la punta, la pararete con un riverso sgualimbro: il che
fatto crescerete innanzi del pie dritto, cacciandogli una imbroccata per
fianco: ò vero nel crescere del pie destro; accompagnerete il fil dritto della
vostra spada sopra quella del nimico, spingendoli in quel tempo la punta nel
volto.

Ma s'egli farà vista di darvi del dritto tramazzone; voi andarete con la spada
in guardia di faccia: & come egli tirerà il riverso per coscia, voi subito
gittando il pie dritto di dietro al manco, li volgerete un riverso per il
braccio.

Ma quando egli battesse del riverso su la vostra spada: non farete movimento
alcuno: ma nello spingere la punta riversa, voi co'l falso la schifarete: &
s'egli volgesse il mandritto tondo, tirarete il pie destro all'indietro, & li
darete di mezzo mandritto nella man della spada.

Se poi egli spingesse la punta per darvi del riverso ridoppio; voi la pararete
co'l fil dritto, & come egli volgerà il ridoppio, guidarete il pie destro verso
le sue parti manche, volgendoli in quel tempo un riverso sgualimbro: il quale
anderà in coda lunga stretta.Ma se pure egli tirerà le due punte: nello spingere
la prima l'urtarete co'l falso; ma nel passare, ch'egli farà del pie destro per
darvi la seconda; voi con mezzo mandritto la pararete, ferendogli il petto d'una
punta riversa, seguita da un riverso sgualimbro, co'l quale vi fermerete in coda
lunga stretta.

Ma s'egli ponesse il fil dritto della sua spada sopra la vostra per ferirvi nel
petto: voi subito volgerete le parti manche di dietro alle dritte, tirando in
quel tempo un riverso di sotto in sù per il braccio, & la spada salirà in
guardia d'alicorno. Potete ancora mentre ch'egli spingerà la detta punta,
passare co'l pie destro per traverso, & nel medesimo tempo cavare la vostra
spada per sotto la sua, & spingerli la punta per il petto. Et questi sono i
contrarij che si possono fare, essendo nella sopradetta guardia di porta di
ferro stretta.

**Lep.** Mi par che questi contrarij siano quasi tutti fondati nel ritornare un
passo indietro.

**Gio.** Non vi è dubbio in questo: anzi voglio che sappiate, che ogni volta
che'l nimico urtasse nella vostra spada, ò co'l fil dritto, ò co'l falso, per
disconciarvi di guardia, acciò che egli più sicuramente vi potesse offendere, il
suo contrario è, che quando egli urterà la detta spada verso le vostre destre
parti; voi subito volgerete un riverso tramazzone, ritornando in quel tempo del
piede che sarà innanzi indietro, ò per traverso. Ma quando egli la urtasse verso
le vostre parti sinistre, & voi tosto volgerete un dritto tramazzone, pur
trahendo il piede, che sarà dinanzi indietro un passo: perché ciò facendo
verrete a interrompere il suo disegno.

**Lep.** Hora conosco, che molti s'ingannano: i quali dicono che il trarre
indietro il passo è di gran vergogna: anzi per quel ch'io odo è tutto il
contrario, cioè, che questo altro non è, che una mutatione di guardia: la quale
è schermo sicurissimo, & molto necessario.

**Gio.** Anzi se ciò non fosse, quest'arte sarebbe imperfetta: perciò che vi
sono assai colpi, che non si potrebbono parare, se non si potesse ritornare
indietro un passo.

###### Provocationi in Cinghiale porta di ferro. {#chinghiale_pdf}

Ma lasciamogli pure stare nella loro opinione, & seguiamo il ragionamento del
provocare il nimico, quando si trovasse fermo in cinghiale porta di ferro, & che
voi similmente trovandovi in detta guardia voleste esser il primo a provocarlo;
dico, che potete spingerli una punta per faccia, passando del pie destro
innanzi, & volgerli per testa un mandritto tondo: ò vero dopo che haverete
spinto la detta punta; li volgerete un dritto tramazzone.

Voi potete ancora nel crescere del piede spingerli per il volto una punta
riversa: & come egli alzasse la spada per schermirla; voi subito passerete co'l
sinistro piede verso le sue dritte parti, spingendogli una imbroccata per
fianco, seguita da un dritto tramazzone: col quale vi fermerete in cinghiale
porta di ferro: & questa è la maniera di provocare il nimico essendo in detta
guardia.

Hora i suoi contrarij saranno, che come il nimico spingerà la punta co'l pie
destro innanzi, voi la schiferete co'l falso. Ma quando egli vorrà ferirvi del
mandritto tondo, ò tramazzone; subito andarete con la spada in guardia di
faccia, spingendoli la punta nel volto: ò vero gitterete il pie sinistro dietro
al destro, offendendogli il braccio della spada d'un mezzo mandritto.

Ma quando egli spingesse la punta per ferirvi poi dell'imbroccata per fianco;
potete passare del pie dritto innanzi, & urtarla co'l fil dritto della spada; ma
nel passare ch'egli farà per spingere l'imbroccata per fianco: la parerete con
un riverso ridoppio, & subito lo ferirete nel petto d'una punta sopramano, & per
vostro riparo volgerete un riverso sgualimbro, trahendo in dietro il pie destro,
& la spada si fermerà in coda lunga alta.

Et questi sono i contrarij alle dette provocationi di cinghiale porta di ferro.

**Lep.** Questi contrarij mi sono stati carissimi; ma perché havete fatto molte
volte mentione de' mezzi mandritti, volentieri saprei, perché si fanno, & perché
così si chiamano, & poi seguirete il ragionare delle provocationi, che fa si
possono nell'altra guardia.

###### Mezi mandritti, perché si fanno, & così si chiamano {#mezzi_mandritti}

**Gio.** Vi dirò. Voi sapete che'l mandritto sgualimbro principia dalla spalla
manca, & finisce al ginocchio destro del nimico, & per questo fu nominato colpo
finito. Il mezzo mandritto è della medesima natura: nondimeno per non esser
colpo finito, & per esser ancor di manco tempo, vien detto mezzo mandritto: il
qual si fa il più delle volte quando si trova appresso al nimico per maggior
sicurezza.

###### Provocationi in guardia d'alicorno. {#alicorno}

Hor seguendo le provocationi della quinta, & ultima guardia, ch'è quella
d'alicorno co'l pie destro innanzi; dico, che quando vi troverete fermo in
questa guardia, & vorrete essere il provocatore, potete crescere del pie destro
verso le sue parti manche, facendo che'l sinistro lo segua, e in quel tempo
volgerli un mandritto sgualimbro nella spada, e subito segarli per faccia d'un
riverso tondo, accompagnato da un riverso sgualimbro, co'l qual vi fermerete in
coda lunga stretta: ò vero lo provocherete a rispondervi, se gli spingerete una
punta sopramano, senza quasi movere pie di là: quale calerà in porta di ferro, &
con queste provocationi lo farete tirare.

**Lep.** Seguite i suoi contrarij.

**Gio.** Come il nimico volgesse il mandritto nella vostra spada, gitterete il
pie dritto di dietro al manco, volgendo in quel tempo un riverso tramazzone: il
quale anderà in coda lunga alta.

Ma quando egli spingesse la punta sopramano senza crescere del piede; voi potete
far cenno di seguirlo con una imbroccata per il volto: et se per caso egli
alzasse la spada per difendersi; voi subito abbasserete la punta della vostra
spada per sotto quella del nimico, spingendoli tutto a un tempo la punta
ne'fianchi: con la quale vi ridurrete in porta di ferro stretta: & con questo
haverò dato fine alle provocationi, et a'lor contrarij delle sopra dette cinque
guardie più necessarie.

**Lep.** Hor ch'io hò inteso il modo, che tener si debbe nel provocare il
nimico, & nel ferirlo ancora, insieme con suoi contrarij, ritrovandomi in qual
si voglia guardia di sopra nominata; desidererei anco di sapere di queste
guardie, qual teniate voi la migliore?

**Gio.** Io le tengo tutte per buone e sicure: perché in esse è fondata quasi
tutta l'arte dello schermo: & per questa cagione tutte s'insegnano: nondimeno
quella sarà la migliore, nella quale più vi assuefarete, & farete maggior
prattica.

**Lep.** Questa prattica in che consiste?

**Gio.** Nello essercitarsi assai, come vi dissi, & con diversi: precioché nel
pratticare tanti varij ingegni, verrete à farvi giudicioso, accorto, & di buona
esperienza. Però vi esorto a non fare come fanno molti, liquali come hanno
imparato un mese, non si curano altrimenti di essercitarsi con alcuno: atteso
che si pensano per essersi essercitati co'l Maestro, di saper'assai: & peggio è,
che dicono d'haver imparato colpi secreti, i quali non si possono parare; & con
questo abuso non si aveggono di non saper cosa buona.

**Lep.** Non è adunque vero quel che più volte ho inteso dire, che si trovano
de' Maestri c'hanno colpi secreti li quali sono irreparabili?

**Gio,** Non lo crediate: percioché hò conversato oltra i miei Maestri, con
infiniti intendenti di quest'arte: ne mai hò veduto, ne imparato tal cosa; anzi
sempre m'hanno detto, & io dipoi son restato chiaro per esperienza, che ogni
dritto ha il suo riverso; cioè che ogni colpo si può parare: per il che credo
che se questo fosse la verità; quest'arte sarebbe tenuta assai più in
riputazione di quello che si tiene. Ma lasciando da parte questo ragionamento;
darò principio al sesto capo.

**Lep.** Voglio prima, che mi dichiariate un dubbio: il qual è questo. Voi
havete detto, che ogni colpo si può parare: come dunque si hà da ferire il
nimico?

**Gio.** Co'l tempo: perché ogni volta, che voi ferirete con tempo, sarete
sicuro: & per il contrario, quando ferirete fuori di tempo, potreste essere
offeso.

**Lep.** Dichiaratemelo meglio.

###### Tempo da ferire si conosce in cinque modi. {#tempi_ferire}

**Gio.** Poi che mi date occasione di ragionare del tempo; vi dirò. Cinque modi
sono da conoscere questo tempo da ferire. 

Il primo è, quando haverete parato il colpo del nimico, che all'hora è tempo da
ferire.

Il secondo, quando il colpo vi haverà trascorso fuori della persona, che quell'è
tempo da seguirlo con la risposta più convenevole.

Il terzo, quando egli alzasse la spada per offendervi: mentre ch''egli alza la
mano; quell'è il tempo di ferire.

Il quarto, come egli si movesse senza giudicio d'una  guardia per andare in
un'altra; avanti ch'egli sia fermo in essa, all'hora è tempo di offenderlo.

Il quinto & ultimo, quando il nimico è fermo in guardia, & ch'egli alzasse, ò
movesse il piede, che haverà innanzi per mutarsi di passo, o per accostarsi;
mentre ch'egli alzerà il piede, quello è tempo da ferirlo: perché egli non può
offendervi per esser'discomodo.

**Lep.** Ma quando egli movesse quel dietro?

**Gio.** E tempo ancora: ma non tanto, come è movendo quel dinanzi.

**Lep.** Dapoi che mi havete dichiarato i modi, per liquali si può conoscere il
tempo da ferire; vorrei che mi diceste ancora di quanti tempi con la spada si
può ferire?

**Gio.** Di due tempi, un tempo, et mezzo tempo.

I due tempi sono quelli, quando la spada para, e poi ferisce. 

Un tempo è quello, quando si ferisce senza parare il colpo, ò vero quando si
para, & ferisce in un'istante.

Ilò mezzo & ultimo è quello, quando si ferisce, mentre che'l nimico tira il
colpo.

Ma èper far ritorno al ragionare del ferire fuori di tempo; dico. Colui che
anderà deliberato senza alcun vantaggio per ferire, essendo il nimico fermo in
guardia; anderà fuor di tempo: perché in quel caso lo troverà libero, ove 
h'egli potrà fare i suoi contrarij come vi dissi nella dichiaratione del quinto
capo.

**Lep.** Hor ch'io hò inteso tutti i modi da conoscere il tempo da ferire,
vorrei ancor sapere, quando io volessi movere i piedi, ò mutarmi di guardia con
giudicio, & senza pericolo, come haverei da fare.

**Gio.** Quando voi conosceste, che nel movervi di passo, ò mutandovi di
guardia: il nimico spingendo la spada vi potesse arrivare; voi vi potete movere
all'indietro, ò girare intorno, volgendogli in quel tempo un tramazzone contra
la sua spada.

Potete ancora mover il pie di dietro, ò vero nel movervi, urtare co'l falso, ò
co'l fil dritto nella spada nimica, tirandogli di taglio, ò di punta, secondo
l'occasione: perché ciò facendo, verrete a movervi con giudicio, & senza
pericolo.

**Lep.** Questi mi paiono gli avertimenti, che mi havete dimostrati nel
provocare il nimico.

**Gio.** E vero, che questi ancora sono di quella istessa maniera; perché \(come
vi dissi nel principio\) non si può senza essi andare sicuro a ferire,
riservando però i tempi.

**Lep.** Hor mi soviene, che nel ragionamento di hoggi, faceste ancor mentione
de'tempi; vorrei saper meglio, & più chiaro quel che vogliate inferire?

**Gio.** Si come vi hò detto di sopra, se'l nimico movesse i piedi, ò alzasse la
spada, ò vero si mutasse di guardia senza giudicio, che quelli sono i tempi da
ferirlo; così voglio dire ancora, che quando voi conoscerete questi tempi; senza
far altro potete andare a ferire sicuramente.

Ma ritornando al sesto capo vi ragionerò delle strette di mezza spada, si di fil
dritto, come di fil falso, & vi dirò le offese che in esse fare si possono
insieme co'lor contrarij, acciò che intieramente restiate da me sodisfatto.

**Lep.** Voi non mi potete fare cosa più grata di questa.

###### Strette di meza spada. {#strette_mezza}

**Gio.** Ritrovandovi dunque co'l vostro nimico falso con falso, cioè che i
falsi delle spade si bascino insieme, & volendo voi esser'il primo a ferire:
potete crescere del pie destro verso le sue parti manche, volgendogli per testa
un mandritto tondo, & subito ritornare del medesimo piede indietro, insieme con
un riverso sgualimbro, il quale anderà in coda lunga alta.

Il contrario di questa è. Quando il nimico volgerà il mandritto, voi tosto
andarete in guardia di faccia a schermirvi, spingendoli in quel tempo la punta
nel volto, ò vero come egli si moverà per volgere il mandritto; tirarete il
piede, che sarà innanzi, indietro un passo, volgendogli in quell'instatnte un
mandritto sgualimbro per il braccio destro, co'l quale andarete in cinghiale
porta di ferro. 

Seconda. Potete crescere innanzi del piede, & far vista di darli di un mandritto
tondo: nondimeno volgergli di riverso per testa, ritornando subito del piede
all'indietro con un mandritto tramazzone: il quale calerà in cinghiale porta di
ferro.

Il contrario sarà. Che mentre ch'egli farà la vista, voi non vi moverete; ma
quando volgerà il riverso, andarete del piede c'haverete innanzi, all'indietro;
& nel medesimo tempo gli volgerete un dritto tramazzone: ò vero come egli
volgerà il riverso; potete fare una mezza volta di pugno all'ingiù, volgendo il
fil dritto contra la sua spada, spingendogli la punta per il petto.

Terza. Subito volgerete il pugno della spada all'ingiù, crescendo del pie dritto
innanzi, & gli spingerete un'imbroccata per fianco.

Il contrario di questo è. Come egli volgerà il pungno per spingervi la punta;
voi subito tornerete del piede c'haverete innanzi, indietro un passo,
volgendogli tutto a un tempo un riverso tramazzone per lo nimico braccio.

Quarta. Crescerete innanzi del destro piede verso le parti sinistre del nimico,
abbassando in quel tempo la punta della spada per sotta la sua, spingendogli la
punta per il petto: indi subito guiderete il piede, che sarà innanzi,
all'indietro, insieme con un riverso sgualimbro: co'l qual vi fermerete in coda
lunga alta.

Il contrario sarà questo. Mentre che il nimico abbasserà la punta; piglierete la
sua spada su'l vostro fil dritto, cacciandogli una stoccata per il volto, ò vero 
ello abbassare della punta: voi subito scanserete del piede all'indietro,
tirandogli nel medesimo tempo un mandritto sgualimbro per la nimica mano.

Quinta. Potete scorrere del piede innanzi, facendo vista di ferirlo di
mandritto, & subito con la man manca gli piglierete la spada per sotto la
vostra, ferendolo d'un mandritto, ò per testa, ò per gamba come volete.

Il contrario della predetta è. Mentre ch'egli farà la vista per potervi fare
presa; voi tosto ritornerete del piede che sarà innanzi, indietro un passo: & in
quel tempo lo ferirete d'un fendente per testa.

Sesta. Voi potete urtare la spada del nimico verso le sue parti manche,
crescendo innanzi, & subito segarli di mandritto per faccia accompagnato da un
riverso, co'l quale vi ridurrete in coda lunga stretta, ò vero come haverete
urtato la spada, farete una mezza volta di pugno, spingendogli la punta nella
faccia, & facendo che un piede spinga l'altro innanzi: et per vostro riparo,
tirerete il pie destro indietro un passo insieme con un dritto tramazzone: il
quale anderà in cinghiale porta di ferro.

Il contrario di questa sesta sarà. Quando il nimico urterà la spada, voi subito
tornerete del piede c'haverete innanzi all'indietro, volgendogli tutto à un
tempo un tramazzone per testa: & queste sono le offese insieme co'lor contrarij,
che si possono fare, essendo co'l nimico a falso con falso.

**Lep.** Queste strette, di che hora havete parlato; si possono fare, essendo,
sì con l'uno, come con l'altro piede innanzi?

**Gio.** Si possono fare: Perché la differenza è, ch'essendo co'l dritto;
bisogna crescere del medesimo dritto, facendo però che'l manco lo segua; &
questo è l'ordine che si debbe tenere nel movere i piedi.

Ma per seguire il ragionare delle strette di mezza spada, ritrovandovi co'l
vostro nimico a fil dritto con fil dritto, cioè che le spade co'l fil dritto si
bascino insieme, & volendo voi esser'il primo a ferire; potete volgerli per
testa un riverso tramazzone, passando in quel tempo del pie manco verso le sue
parti dritte, & la spada calerà in coda lunga alta.

Il contrario sarà. Che mentre il nimico passerà del pie manco per darvi del
riverso, voi subito volgerete il fil dritto contra la sua spada, spingendogli la
punta per il petto: ò vero guiderete il pie destro indietro un passom,
volgendogli in quel tempo un riverso sgualimbro, co'l quale anderete in coda
lunga alta.

Seconda stretta. Potete volgere il riverso della mano all'insù, facendo che la
punta della vostra spada vada verso il volto del nimico: & come egli schiferà la
punta; voi subito gli segherete d'un mandritto per il petto, che scorra
all'ingiù, seguitato da un riverso sgualimbro, co'l qual vi adatterete in conda
lunga stretta.

Il contrario di questa è. Quando il nimico vi volgerà la punta verso la faccia,
per segarvi del mandritto, tirerete il pie destro indietro un passo, volgendogli
tutto a un tempo un riverso sgualimbro: il quale si fermerà in coda lunga altra.

Terza. Potete fare vista di darli d'un riverso, & nondimeno gli volgerete per
testa d'un mandritto tondo, & per vostro riparo tirerete il pie dritto indietro
un passo, accompagnato da un dritto tramazzone: co'l quale vi fermerete in
cinghiale porta di ferro.

Il contrario della predetta è. Che come il nimico farà vista di volgervi il
riverso; non vi movcerete; ma quando egli volgerà il mandritto, essendo voi in
guardia di faccia, gli spingerete la punta nel volto: indi guidarete il pie
destro indietro un passo insieme con un riverso sgualimbro, il quale anderà in
coda lunga alta.

Quarta stretta. Potete urtare con l'elzo della vostra spada in quella del nimico
all'insù, verso le sue parti manche, passando tutto a un tempo del pie sinistro
innanzi, volgendogli per testa un riverso tramazzone, co'l quale vi fermarete in
coda lunga alta.

Il contrario di questa è. Che quando il nimico urtarà dell'elzo nella vostra
spada; voi subito tirarete il pie dritto indietro un passo, dandogli in quel
tempo d'un mandritto tramazzone per la mano della spada, co'l quale vi ridurrete
in cinghiale porta di ferro.

Quinta. Potete far'una mezza volta di pugno, non movendo la spada dalla sua, in
atto di volgergli un riverso tramazzone: & in quel tempo gli volgerete il pomo
della vostra spada sopra il nodo della sua mano per di fuori, calcando all'ingiù
di nodo, che gli possiate ferire la testa d'un riverso. Ancora nel medesimo
tempo gli potreste dare del pie manco di dietro alla sua gamba dritta, che
facilmente lo potreste fare cadere, ò vero con la mano manca potete fargli presa
al braccio della spada, & poi ferirlo di quello, che più vi sarà opportuno.

Il contrario della predetta sarà. Come vedrete volgere il pugno della spada, &
voi tosto passerete del pie manco verso le sue parti dritte, volgendogli per
testa d'un riverso sgualimbro, co'l quale vi agiarete in coda lunga alta.

Sesta stretta. Nel giungere alla mezza spada, volgerete il pugno, spingendo
all'ingiù la sua spada, & subito gli segarete d'un riverso tondo per faccia,
seguitato da un riverso sgualimbro, co'l quale vi ridurrete in coda lunga
stretta.

Il contrario di questa è. Quando il nimico spingerà all'ingiù la vostra spada, &
voi subito ritirerete il pie destro indietro un passo, volgendogli in quel tempo
un riverso tramazzone per la nimica mano: il quale anderà in coda lunga alta.

Et così per la Dio gratia haveremo dato fine allo schermo di spada sola.

**Lep.** Ne resto con mia gran sodisfattione; ma mi son restati certi dubbij, i
quali desiderarei, che voi \(avanti che diamo luogo\) me li dichiaraste: & uno è
questo. Sono molti, che dicono, che nel fare da dovero, non si fanno tante
sottilità, che sono in quest'arte.

**Gio.** Come indendono essi queste sottilità?

**Lep.** Dicono che non si finge, non si sfallazza, et che non vi è tempo di
scansare di vita, & simil cose.

**Gio.** Dicono così, perché rarissimi huomini si troveranno, i quali nel fare
da dovero non siano mossi dalla colera, ò dalla paura, ò da altro; dove che
l'intelletto viene ad esser'offuscato: & per questa cagione non la possono
usare. Ma vi dico, che quando essi non si lasciano vincere da questi accidenti,
& che stanno in se, ancor che siano alquanto difficili, le faranno sicurissime.

**Lep.** Ma a che fine insegnarle, se son così difficili nell'operare da dovero?

**Gio.** Si insegnano acciò che gli huomini coraggiosi se ne possino servire
alle lor'ocasioni perché si è veduta l'esperienza in molti, i quali erano
alquanto timidi, & paurosi: nondimeno nel fare da burla, le faceano benissimo;
poi essendogli venuta occasione di farle da dovero; non se ne sono potuti
servire.

**Lep.** Lo credo: perché quando uno perde l'animo, consequentemente perde
l'arte ancora. Ma ditemi, quando fosse uno, il quale havesse a fare questione, &
per la brevità del tempo non potesse imparare tutta la scienza dell'arte, che
ordine terreste voi, che vi paresse buono?

**Gio.** L'esserciterei in una guardia sola, & lo farei sempre parare co'l fil
dritto della spada, & ferire di punta.

**Lep.** E in qual guardia lo essercitareste?

**Gio.** In porta di ferro stretta, accompagnata però con la guardia d'alicorno,
co'l destro piede innanzi: perché si come tutti i colpi hanno il lor principio
da una guardia, & poi finiscono in un'altra; così ancor senza essa fare non si
potrebbe: essendo che non si può tirare punta sopramano, che non habbia il suo
principio dalla detta guardia, & che non finisca in porta di ferro: & per questa
ragione è di necessità servirsi di essa ancora.

**Lep.** Perché cagione havete eletto porta di ferro?

**Gio.** Per due cagioni: l'una è, che non si ha quasi mai da difendere se non
le parti destre: l'altra che da questa guardia ne nasce gran difesa, & grande
offesa: essendo, che si posson difendere con un riverso tutti i colpi, che dal
nimico possano esser tirati, & offendere con una punta sopramano.

Et si come il parare di riverso è più forte, & più facile, così ancora il ferire
di punta sopramano è più mortale, & più difficile da schermire: & queste sono le
cagioni, per le quali ho scielto questa guardia.

**Lep.** Ditemi di gratia la maniera di parare co'l detto riverso tutti i colpi,
che il nimico possa tirare, & poi offenderlo con la punta sopramano.

**Gio.** Di questo ne ho fatto mentione nel ragionamento delle difensioni, che
in porta di ferro far si possono.

**Lep.** E vero che voi ne havete fatto mentione, ma insieme con l'altre: però
se non vi fosse molesto, desiderarei che hora ne ragionaste appartatamente, et
che diceste la maniera del difendere co'l detto riverso i colpi che il nimico
tirar potesse, acciò che meglio ne possa divenire capace.

**Gio.** Ne ragionerò per compiacervi. Dico adunque; che nel mettere mano alla
spada, vorrei ch'egli si fermasse in guardia d'alicorno co'l pie destro innanzi:
& come fosse appresso al nimico, gli spingesse un'imbroccata senza
passeggiamento alcuno: la quale si fermasse in porta di ferro stretta; & questo
lo farei non per ferire all'hora, ma solo per provocarlo al tirare, accioché
vedendo il discoperto; havesse cagione di rispondere.

**Lep.** Ma se per caso il nimico non volesse rispondere?

**Gio.** Moversi un poco verso le parti dritte, e in tal movimento ritornare in
guardia d'alicorno, et respingerli la imbroccata: dove ch'egli sarebbe forzato a
respondere, ò ritirarsi indietro.

Ma voglio che poniamo caso, ch'egli li rispondesse d'un mandritto per testa: lo
farei alquanto crescere del pie manco verso le parti destre del nimico, e in tal
tempo parare il colpo con un riverso sgualimbro, passando tosto del pie dritto, 
e spingendogli un'imbroccata per il petto: la quale ritornasse nella detta
guardia.

Ma s'egli gli rispondesse di riverso per gamba, lo farei schermire con un
riverso ridoppio, tenendo però nel medesimo ordine nel passare de'piedi,
spingendogli un'imbroccata per un'imbroccata per il volto, con la quale andasse
alla predetta guardia.

Ma quando egli li spingesse d'una punta sopramano, lo farei guidare il pie
sinistro alquanto innanzi verso le sue parti dritte, & difenderla co'l fil
dritto della spada: indi subito scorrere innanzi co'l pie destro, & ferirlo nel
petto d'una simil punta, la quale ritornasse alla guardia di cui si ragiona.

Ma se per caso gli tirasse una stoccata per faccia; lo farei passare de'piedi,
come hò detto, e schermirsi dalla detta stoccata con un riverso sgualimbro,
cacciandogli subito un'imbroccata ne'fianchi, & poi rimettersi in porta di
ferro.

& così con quest'ordine di parare, & ferire di due tempi, lo andarei
esercitando. Benché l'eserciterei ancora a parare, et ferire d'un tempo solo,
facendolo quasi, sempre passeggiare verso le parti dritte del nimico: & sopra
ciò vorrei che facesse buona pratica.

**Lep.** Mi piace quest'ordine; ma ditemi, non sarebbe anco bene, ch'egli si
esercitasse in un'altra guardia?

**Gio.** Anzi sarebbe benissimo, quando egli havesse il tempo, per tutte
l'occorrentie: Perché se'l nimico passeggiasse ancor lui verso le parti manche,
egli sarebbe quasi forzato a mutar guardia.

**Lep.** Et mutando guardia, in qual vorreste voi, ch'egli si esercitasse?

**Gio.** In coda lunga stretta: perché essendo fermo in essa; egli può anco
parare quasi tutti i colpi del nimico co'l filo dritto della spada, & ferire di
punta.

**Lep.** Poi che m'havete compiaciuto di ragionare di porta di ferro; non vi sia
grave ancora di ragionare di quest'altra guardia, & dir'il modo, ch'egli deve
tenere nel parare co'l fil dritto della spada, & ferire di punta, che questo
ancora mi sarà di grandissima sodisfattione.

###### Del parar co'l fil dritto della spada, & ferir di punta. {#parare_dritto}

**Gio.** Quando egli sarà in coda lunga stretta contra il nimico, & ch'egli li
tirasse di mandritto per testa; potrà parare in guardia di faccia, facendo che'l
pie sinistro spinga il destro innanzi, & nel medesimo tempo spingerli la punta
nel volto, & subito ritornare in detta guardia.

Ma quando egli li volgesse di riverso per testa, potrà andare in guardia
d'entrare, passando del pie manco alquanto innanzi, & tutto a un tempo crescere
del destro, e spingerli la punta per il petto: & ciò fatto rimettersi alla
guardia sopradetta.

Ma s'egli li rispondesse d'un mandritto per gamba; potrà tirarla alquanto
indietro, spingendogli in quell'instante la punta per faccia, & subito ritornare
alla predetta guardia.

Ma se per caso egli li spingesse d'un'imbroccata, la potrà parare con mezzo
mandritto, & tosto cacciarli per il petto una punta riversa, facendo che'l pie
manco segua il destro, & subito ridursi alla guardia di cui si ragiona.

Ma quando egli li tirasse una punta sottomano; potrà difenderla co'l fil dritto
della spada, volgendo ben la persona di dietro le parti destre, & poi ferire
d'una punta riversa: ò vero potrà andare a incontrare la spada del nimico co'l
forte del suo fil dritto, volgendo ben la persona, come hò detto, e in quel
tempo spingerli la punta nel petto, accompagnata da un riverso, il quale
ritornerà in coda lunga stretta: & così con quest'ordine ancora si potrebbe
esercitare nella sopradetta guardia.

**Lep.** In quanto tempo credete voi, che uno imparasse questa maniera di parare
co'l fil dritto della spada, & ferire di punta?

**Gio.** Secondo gli huomini: Perché se ne trovano di quelli che imparano
presto, & di quelli che imparano tardi. Nondimeno crederò che uno in un mese, ò
poco più, l'imparerebbe: ma che servire se ne potesse così sicuramente non
credo.

**Lep.** Perché ragione?

**Gio.** Perché egli non haverebbe ancor la prattica di conoscere il tempo: la
quale, come vi hò detto, bisogna acquistarla esercitandosi con diversi. Onde per
questa ragione si può concludere, che saranno rarissimi quelli, i quali
acquisteranno la detta prattica per esercitarsi solamente co'l Maestro: perché
egli alla fine insegna la scienza dell'arte, essendo questa la sua principale
professione.

Et pur quando esso ancora lo esercitasse per farlo prattico, in così poco tempo;
bisogna che sia un Maestro rarissimo: altramente potrebbe accadere a costui
quello, che è occorso a molti, i quali son restati ingannati, essendosi condotti
per honor loro ne gli steccati, ne mai con altri s'erano esercitati, che co'l
Maestro solo. Dove che essi pensandosi d'haverla franca; come son poi stati al
menar le mani; hanno fatto quel che la natura dettava loro. Et tutto è
proceduto, perché essi non havevano la prattica di saper'usare l'arte, & anco
perché havevano tardato insino all'ultimo del bisogno a volerla imparare.

**Lep.** Hora ch'io hò inteso queste ragioni, & ch'io mi son certificato di
tante, & così diverse opinioni,. che da me più volte sono state intese sopra
quest'arte dello schermire, sarà bene, che noi diamo luogo, & che domani
piacendovi siamo insieme per ragionare delle armi accompagnate.

**Gio.** Molto volentieri; & il nostro ragionamento sarà sopra la spada co'l
pugnale; & poi seguiremo ancora di spada & cappa; accioché quando haverete bene
inteso queste specie differenti, & più necessarie, & che sopra vi haverete fatto
buona prattica, possiate venire più facilmente in cognitione di tutte l'altre.

**Lep.** Io mi riporto a voi di quanto vi pare & piace.