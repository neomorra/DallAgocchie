## LA SECONDA GIORNATA DEL PRIMO LIBRO:

### Nella quale si ragiona dello schermire di spada sola.

**Gio.** Poi che hieri, Meser Lepido mio, per la brevità del tempo non potei
compiacervi, hoggi cercherò di farlo, ragionandovi di spada sola: & conveniente
cosa è , che prima di questa, & poi delle altre armi trattiamo, per esser con
ragione a tutte anteposta, come arma principale, più necessaria, & più
importante: la quale meritamente reina dir possiamo, per essere scala & guida, &
fondamento di tutto lo schermo.

**Lep.** Questa appresso di me fu sempre tenuta in grandissima stima, non già
ch'io sapessi, che con tante preminenze all'altre armi togliesse il pregio: di
che volentieri ne saprei alcuna ragione.

###### Spada sola, perché preferita all'altre armi. {#preferita}

**Gio.** Le principali ragioni, che la spada sola all'altre armi si preferisca;
sono, che non essendo cosa al mondo che più si apprezzi dell'honore il quale
consiste nell'operare virtuosamente, s'avviene che ad alcuno sia posto in
dubbio, con opporgli o vitiosa operatione, o mancamento alcuno; egli debbe co'l
proprio valore difendersi, & l'altro verificare il suo detto: & a far questo, si
vede quanto sia atta la spada sola. Percioché quelli che ne gli abbiattimenti
più risoluti si son mostrati più coraggiosi, & di maggior valore; con spada sola
in camicia son comparsi: & così hanno mostrato il vero più manifesto,
confidandosi più nella ragione, & nella propria virtù, che in altra coperta, o
compagnia d'armi da offesa o da difesa. Et sopra la spada sola quasi tutta
questa cognitione è fondata, & in essa si comprende tutto lo schermo, & da lei
tutte l'altre armi deppendono: & chi ha scienza d'essa, facilmente la può haver
di tutte le altre: ma non per il contrario. Oltra di ciò la spada sola in ogni
luogo si ammette, & più si usa, & più facilmente sempre si può havere. Ma non
così dell'altre avviene. Onde ragionevolmente quest'arma viene a tutte l'altre
preferita

**Lep.** Le vostre ragioni sono così vere, & bastanti, ch'io ne resto tacito, &
contento. Ma prima che ad altro passiamo; vorrei sapere da che viene, che molti
dicono, che lo schermo, c'hora è in uso, è molto differente dall'antico; & che
questo è un'altro, rispetto a quello.

**Gio.** Io credo che quei tali, che cos' dicono, errino assai: perché quai
colpi hanno ritrovato di novo i moderni, che non tragghino origine dal tempo
passato? Io trovo che tutte le guardie, i colpi, & ogni altra cosa che à questi
tempi si usa; si usava etiamdio al tempo de gli antichi: però io non sò
considerare altro, se non che vogliano dire, c'hoggidì lo schermo sia molto
ritretto, rispetto all'antico. La qual ragione quanto vaglia per mostrare, che
sia usanza nova; si può conoscere da questo, che i maestri antichi la sapevano
benissimo: anzi il fondamento loro era il ristringersi a meza spada. Ma essendo
difficil cos, ne possendosi usare senza ingegno, & arte grandissima; essi lo
riserbavano all'ultimo ad insegnare, & non da principio, come fanno questi novi
maestri, i quali crederò , che molti s'ingannino: perché \(come dicono i savi\)
sempre nel principio le cose facili, & nel fine le difficili si debbono
insegnare. Se dunque gli antichi usavano il giuoco largo; lo facevano con
ragione, & giudicavano benissimo: perché con quello si sciolgono meglio le
braccia & la vita insieme: si tirano i colpi longhi, & con misura, & l'huomo si
fa più agile, & di buona gratia.

**Lep.** A questi tempi rarissimi veggo quelli scolari, che siano fondati in
quest'arte, & che facciano buona riuscita.

**Gio.** Questo è perché al presente non si dilettano, come all'hora facevano,
delle virtù, & massimamente di questa: perché i vitij, & l'avaritia le cacciano
al fondo. Mà per hora lasceremo questo da parte, & seguendo il nostro proposito,
prima che al quinto, & sesto capo veniamo: vi darò alcuni avertimenti necessarij
sopra il parare, & il ferire, & sopra il movimento de' piedi, & della persona,
accioché con più facilità possiate comprende il resto.

###### Parar con la spada in quanti modi si fa. {#parare}

Havete dunque à sapere; che in due modi soli con la spada si può parare, ò co'l
fil dritto di essa, ò co'l falso. Il qual falso si dicide in due nature; come vi
hò detto, cioè dritto, & manco. Del falso dritto ve ne potete servire, per
urtare in fuori la spada del nimico, cioè verso le sue parti destre: & del falso
manco verso le sue parti sinistre. Obni volta dunque che urtarete il colpo co'l
falso manco; potete ferire si di taglio, come di punta. Mà quando l'urtarete
co'l falso dritto; non potete ferire se non di taglio. Però voglio avertirvi,
che volendo ferire di mandritto, mentre che vi moverete co'l falso dritto per
andare à urtare il colpo del nimico; subito volgerete il nodo della mano
all'ingiù, volgendo la persona dietro alle vostre parti destre, che ciò facendo
verrete à urtare quasi co'l fil dritto nella nimica spada, & nel medesimo tempo
volgerete un dritto tramazzone, che così sarete più sicuro: perché più vi
discosterete la spada del nimico, & ancor verrete à parare, & ferire quasi in un
tempo: & di più la spada sempre sarà alla presenza dell'avversario. Mà bisogna
esser disciolto della vita, & prestissimo, di nodo di mano, perché altrimenti
non sareste profitto.

**Lep.** Perché cagione?

**Gio.** Perché colui, che parerà co'l falso dritto della spada, & che non sarà
disciolto della vita, & presto di nodo di mano; facilmente si potrebbe tirar nel
volto la spada del nimico: & per questa cagione sono molti che lo dannano. Et io
per essere d'altro parere vi esorto, à essercitarlo, che ciò facendo verrete
meglio à disciogliervi della vita, & verrete ancor'à fare buon nodo di mano: et
di più vi farete buon paratore, & presto feritore. Circa poi al parare co'l fil
dritto della spada; vi dico, che ogni volta che con esso pararete, ò dal destro,
ò dal sinistro lato, potrete dar risposta si di taglio, come di punta: perché
dove si ferisce di punta, si può ferir ancor di taglio.

**Lep.** Qual tenete voi, che sia meglio ferire, di punta, ò di taglio?

###### Ferir di punta è migliore che di taglio. {#meglio_punte}

**Gio.** L'uno & l'altro è buono: nondimeno hò il ferire di punta per migliore.
Perché la punta è di manco tempo, per esser più propinqua al nimico, & ancor è
più mortale, ne mai la spada si discosta dalla presenza per sicurezza di chi la
tiene. Mà per lo contrario i tagli fanno andare l'huomo più scoperto, & sono
ancora di più tempo, perché nel movere la mano; la spada si viene à discostare
più dal nimico: & perciò io tengo il ferire di punta, per migliore & più sicuro.

**Lep.** Così credo che sia.

###### Del mover de' piedi, & della vita. {#movere_piedi}

**Gio.** Hor venendo al movere de' piedi, & della vita insieme, vi dico, che
quando vi troverete nelle guardie co'l pie dritto innanzi, & che vi occorrerà
fare due tempi, cioè parare, & poi ferire; nel tempo che parate, tirerete il pie
manco presso al dritto: & poi nel ferire passerete del dritto innanzi: & così il
pie manco accompagnerà il parare, & il dritto il ferire. Et per lo contrario,
quando vi occorrerà parare, & ferire in un tempo, mentre ch'anderete con la
spada, anderete ancor innanzi co'l destro piede, facendo che'l sinistro lo
segua: & in tal caso il pie destro accompagnerà si l'uno come l'altro. Mà quando
sarete nelle guardie co'l manco piede innanzi; il pie dritto quasi sempre
accompagnerà si il parare, come il ferire: & la gamba manca deve seguire la
dritta: & da quella parte dove vi occorrerà parare, ò vero urtare il colpo del
nimico, essendo si l'uno, come con l'altro piede innanzi; volgerete la persona &
la gamba che sarà di dietro per lo contrario: imperoché ciò facendo, verrete a
fare due schermi, l'uno con la spada, & l'altro con la vita: & di più verrete a
discostarvi dalla detta spada, & maggiormente vi accostere al discoperto di 
esso, & vi sarà più facil'e più sicuro il ferirlo. Voglio anco avertirvi, che
nello schermirvi da tutte le parti, che vi occorrerà; voi teniate il braccio ben
disteso: perché verrete à spingere in fuori i colpi del nimico, & dalla vostra
persona più lontani, & ancora sarete più forte, & espedito nel ferire: et così
osservando questi ordini, non potrete errare.

**Lep.** Questi avertimenti mi sono piaciuti assai: & tanto più che per essi la
dichiaratione del quinto capo mi sarà più facile, sopra de quale aspetto i
vostri ragionamenti.

###### Modi di difendersi dal numico, & d'offender lui. {#difesa_offesa}

**Gio.** Voglio in questo quinto capo dimostrarvi tutti i modi del difendervi
dal nimico, & offendere lui, quando egli vi volesse ferire, si di taglio, come
di punta, & si da altro, come da basso, ritrovandovi fermo in coda lunga
stretta. Da questa guardia pigliando il principio; dico, che essendo voi fermo
in essa contra il vostro nimico, et che egli vi volesse ferire per testa di un
dritto fendente, potete accostare il pie manco appresso al dritto, volgendo la
persona come hò detto dietro le vostre parti destre, et in tal tempo alzare la
spada à guardia di testa, parando il colpo: indi subito crescerete del pie
dritto innanzi, tirandogli per testa un mandritto sgualimbro, accompagnato da un
riverso, co'l quale ritornerete nella detta guardia: overo quando haverete
parato il detto colpo in guardia di testa; potrete ferire di due dritti
tramazzoni, ò spingerli un'imbroccata nel petto accompagnata da un dritto
tramazzone. Potrete ancora passare del detro piede verso le parti manche del
nimico, & pararlo con mezzo mandritto, & subito volgerli un riverso per faccia
da un'altro riverso seguitato: ò vero spingerli una punta riversa per il petto,
insieme con un riverso tramazzone, il quale si fermerà nella predetta guardia.
Voi potete ancor passare del pie dritto innanzi, facendo che'l manco lo seguiti,
& parare detto fendente in guardia difaccia, spingendoli in quel tempo la punta
per il volto, & per vostro riparo volgerete un riverso tramazzone, co'l quale
andarete nella sopradetta guardia. Potete anco nel medesimo tempo ch'egli vorrà
trarvi per testa, spingerli una punta riversa per il petto, ò ferirli la nimica
mano di mezzo mandritto, & ciò fatto vi ridurrete alla guardia medesima. Ma
quando egli vi volesse ferire per testa d'un mandritto sgualimbro, ò tondo,
potrete tenere il medesimo ordine detto di sopra; si nel parare, come nel
ferire; fuor che quando andarete con la spada a parare in guardia di testa,
abbasserete alquanto la punta verso terra, volgendo la persona di dietro alle
vostre parti dritte, tenendo ben disteso il braccio, che così vi renderete più
sicuro. Ancor potreste lasciare gire il colpo vano, & subito ferirlo di quello
che più vi sarà comodo.

**Lep.** Vorrei che questo mi diceste più chiaro.

**Gio.** Quando vederete venire il detto colpo, lo schifarete di persona,
tirandola alquanto indietro, & tutto vi poscerete sopra il sinistro piede,
fingendo di parare: mà lasciando passare il colpo, gli spingerete una punta per
fianco, òvero gli volgerete un dritto tramazzone al braccio della spada. Il che
fatto vi assetterete in coda lunga stretta, & questo è quanto al dar luogo al
colpo.

**Lep.** Hora vi hò inteso benissimo: seguite dunque.

**Gio.** Hor essendo ritornato in coda lunga stretta, dove il nimico vi volesse
ferire di mandritto per gamba; lo potete parare co'l falso della spada,
crescendo del pie destro innanzi, e in quel tempo volgerli per testa due dritti
tramazzoni, facendo che la gamba manca seguiti la destra per di dietro, et
subito ritornare alla sudetta guardia, ò vero come haverete parato; potete
volgerli d'un riverso di sotto in su, accompagnato da un'imbroccata. Potresti
ancora tirare il pie destro presso al sinistro, e spingerli in quel tempo la
punta nel volto: indi subito adattarvi alla guardia predetta. Ma quando egli vi
tirasse d'un mandritto ridoppio; potete schermirvi con mezzo mandritto
sgualimbro, e in risposta darli per testa d'un riverso tondo, ò di una punta
riversa nel petto seguita da un riverso tramazzone, co'l quale vi assetterete
alla sopradetta guardia. Ma se per caso egli vi volesse ferire per testa d'un
riverso fendente; potete andare con la spada in guardia di testa, et quivi
pararlo: & subito passare del pie dritto verso le sue parti destre, volgendoli
per testa dui mandritti di nodo di mano, ò vero ferirlo d'un'imbroccata per il
petto. Potete ancor pararlo in guardia d'entrare, passando del pie destro verso
le sue parti dritte, e in tal tempo spingerli la punta nel volto, & ciò fatto
ritornare nella medesima guardia. Ma se'l nimico vi tirasse pur per testa di
riverso sgualimbro, ò tondo; potete urtarlo co'l fil dritto della spada, e
subito volgerli d'un riverso per testa, ò vero cacciarli un'imbroccata per li
fianchi. Vi diffenderete ancora, se andarete con la spada in guardia d'entrare,
et nel medesimo tempo li spingerete la punta per il petto.  Si può ancor finger
di parare, et lasciar gire il colpo vano, & poi ferirlo di quel che più vi sarà
opportuno: ma però subito vi ridurrete nella guardia sudetta. Ma quando egli vi
rispondesse di riverso per gamba; lo potete parare con un riverso ridoppio, &
subito crescere del pie destro, volgendoli per testa un dritto tramazzone, ò
spingerli una imbroccata per il petto. Potete anco tirare la gamba indietro,
spingendoli la punta per faccia, ò volgerli un riverso per il braccio della
spada, & subito ritornare in coda lunga stretta. Ma s'egli vi tirasse di riverso
ridoppio; potete pararlo con un riverso, et ferirlo di quel che più vi sarà
comodo, & subito accomodarvi nella guardia predetta. Ma se per caso egli vi
volesse ferire d'una punta sopramano; potete urtarla co'l falso della spada,
chinando la punta di essa verso terra, volgendo ben il nodo, & la persona
dietro alle vostre parti destre, e tutto à un tempo volgerli per testa dui
dritti tramazzoni; facendo che l'ultimo cali in porta di ferro. Si può anco
pararla con mezzo mandritto, spingendoli per il petto una punta riversa, ò
segarli di riverso per faccia, da un'altro riverso accompagnato, co'l quale
ritornerete nella guardia sopra detta. Voi potete anco nello spinger la detta
imbroccata, tirare il pie dritto appresso al manco, & in tal tempo ribatterla
per di sopra con un riverso ridoppio, & subito crescere, e spingerli per il
volto una punta sopramano. Vi difenderete similmente dalla detta imbroccata, se
tirerete il pie dritto indietro un passo, ferendogli in quel tempo di mezzo
mandritto la nimica mano, il quale calerà in cinghiale porta di ferro. Indi
subito farete falso, & riverso, ritornando il destro piede innanzi, assettandovi
nella prenominata guardia. Ma quando il nimico vi spingesse una stoccata per il
petto, la potete parare con un falso dritto, volgendo ben il nodo, & la persona,
come hò detto, & nel medesimo tempo gli volgerete per testa due mandritti di
nodo di mano. Potete appresso pararla con mezzo mandritto, & subito spingerli
una punta per faccia: indi per vostro riparo volgerete un riverso sgualimbro,
co'l quale vi ridurrete alla guardia predetta. A qusta medesima stoccata potete
accompagnare il vostro fil dritto, contra la spada del nimico, spingendoli tutto
à un tempo la punta per il petto, & con la spada vi troverete in guardia di
faccia: dove per vostro schermo volgerete un riverso tramazzone, ritornando
nella sopradetta guardia. Vi schermirete ancora se gli tirerete un mezzo
mandritto per la nimica mano, tirando in quel tempo il pie destro indietro un
passo, & subito ritornerete alla guardia di cui si ragiona, ò vero quando egli
vi tirerà la detta stoccata; potrete passare del pie dritto verso le vostre
parti destre, & in quello instante volgerli un riverso tramazzone, per lo
braccio della spada: ma il pie manco, deve seguirre il dritto; & queste sono le
difese & offese, che si possono far contra i mandritti, i riversi, & le punte,
ritrovandosi in coda lunga stretta.

**Lep.** L'ordine da voi tenuto in ragionar di questa guardia, m'è veramente
stato di grandissima sodisfattione. Però seguite il rimanente.

**Gio.** Vi converrà nell'altre tenere il medesimo ordine: percioché questa è la
migliore strada, & la più facile, che si possa usare, per condurvi alla
cognitione di quest'arte. & però vi dico; Che ritrovandovi voi con la spada in
coda lunga alta contra il vostro nimico, et accadendo, ch'egli vi tirasse di
mandritto per testa, voi passerete del pie destro innanzi, & tutto a un tempo
andarete con la spada in guardia di testa à difendervi, facendo che'l manco
piede seguiti il destro; & subito gli spingerete un'imbroccata per il petto, ò
vero gli volgerete per testa due dritti tramazzoni: ma per vostro riparo,
tornerete del pie dritto in dietro un passo insieme con un riverso, il qual si
fermerà nella detta guardia. Si può ancora lasciar passare il colpo, & ferirlo
di quel che più sarà opportuno. Potete etiandio nel passare del destro piede,
pararlo con un mandritto sgualimbro, & subito darli per testa d'un mandritto
tondo, ò segarli d'un riverso per faccia: il che fatto ritornarete del pie
destro all'indietro, tirando in quel tempo un riverso tramazzone, co'l qual
ritornerete alla medesima guardia di sopra. Voi similmente potete, quando il
nimico tirerà il detto mandritto, passare co'l destro piede innanzi, & andare
con la spada in guardia di faccia à schermirvi, spingendoli subito la punta per
il volto: & ciò fatto vi ridurrete nella stessa nominata guardia. Si può
inoltre, mentre ch'egli tira il colpo, darli di mezzo mandritto per la man della
spada, passando alquanto del pie dritto verso le sue parti mache, & subito
rimettersi nella guardia predetta. Ma quando egli vi rispondesse di mandritto
per gamba lo pararete con un falso dritto, crescendo in tal parare del pie
destro innanzi, & tutto à un tempo gli volgerete d'un riverso di sotto in sù per
il nimico braccio, ò vero gli volgerete per testa d'un dritto tramazzone. Potete
ancora tirare la gamba indietro, e spingerli una stoccata per faccia: & indi
subito rimettervi in coda lunga alta. Ma se'l nimico vi tirasse di riverso per
testa: voi subito andarete in guardia di testa à difendervi, passando in quel
tempo del pie dritto, volgendoli per testa due dritti tramazzoni, ò vero gli
spingerete un'imbroccata per il petto. Potete anco parare in guardia d'entrare,
& nel medesimo tempo spingerli la punta per il volto. Si può parimente lasciar
andare il colpo vano, & subito ferirlo di quel che più serà convenevole: & ciò
fatto ritornare alla guardia antedetta. Ma quando egli vi rispondesse di riverso
per gamba, tirerete il piede all'indietro, e in quel tempo li cacciarete la
punta per faccia, ritornando subito all'usata guardia. Ma quando il nimico vi
spingesse di una punta sopramano; potete passare innanzi del pie dritto,
parandola co'lò falso nel modo che vi dissi ne gli avertimenti di sopra, cioè
volgendo ben la persona dietro alle vostre parti destre, insieme co'l nodo della
mano, co'l quale gli volgerete per testa due dritti tramazzoni: il che fatto vi
agiarete nella medesima guardia. Potete ancor passare innanzi del pie destro, &
pararla con mezo mandritto sgualimbro, & subito ferirlo nel petto d'una punta
riversa, ò vero segarli per faccia d'un riverso tondo seguitato da un'altro
riverso, co'l qual ritornerete in coda lunga alta. Voi similmente potete
ritornar del pie manco indietro un passo, & tutto à un tempo ferirli con mezzo
mandritto la nemica mano: & dopo questo farete una volta di pugno, ritornando
innanzi co'l piede, & assettandovi nella guardia sopradetta. Ma s'egli vi
tirasse una stoccata per il petto, voi co'l falso la schifarete, volgendo ben il
nodo della mano, & la vita insieme, & tutto à un tempo crescendo innanzi, lo
ferirete per testa di due dritti, di nodo di mano, facendo che l'ultimo cali in
porta di ferro. Vi tornerà bene ancora pararla co'l filo dritto della spada, &
subito spingerli la punta per il volto, ò vero segarli d'un riverso tondo per
faccia, Voi potete appresso nel passare del piede accompagnare il forte del fil
dritto della vostra spada sopra quella del nimico, spingendoli la punta per il
petto. Si può etiamdio tornare il pie manco all'indietro, e in quel tempo darli
di mezzo mandritto per la mano della spada. Si potrebbe similmente passare del
pie dritto à gran passo verso le parti manche del nimico, e in tal passaggio
spingerli per fianco una punta sotto mano. Oltra di ciò dalla detta punta vi
difenderete, passando del pie destro verso le sue parti sinistre, volgendoli
tutto à un tempo un riverso tramazzone su il braccio destro. Et questa è la
maniera del difendervi dal nimico, & offendere lui, quando egli vi volesse
ferire, si di tagli, come di punta, & sì da alto, come da basso, ritrovandovi
nella sopradetta guardia di coda lunga alta.

**Lep.** Queste difese, & offese, delle quali hora havete parlato, à me pare che
siano simili à quelle di coda lunga stretta.

**Gio.** E vero; perché queste due guardie son di una istessa natura, ne altra
differenza vi è, che'l passare che si fa co'l destro piede, del qual non si può
fare di meno à volere parare i colpi del nimico, & offender lui. Et ancor che
non vi sia altra differenza che quella c'ho detto, per questo non hò voluto
restare di ragionarvi di essa ancora, et dimostrarvi apieno tutto quel che in
detta guardia far si può: accioché meglio veniate in cognition del tutto.

**Lep.** Spero con questo ordine ottenere da voi quanto desidero.

###### Porta di ferro stretta. {#porta_di_ferro}

**Gio.** Hor venendo al ragionare della terza guardia, che sarà porta di ferro
stretta; nella quale essendo fermo contra il vostro nimico, & ch'egli vi tirasse
per testa d'un mandritto fendente; potete urtarlo con un falso manco, facendo
che'l pie sinistro spinga il destro innanzi: indi subito segarli d'un mandritto
per faccia, il quale ritornerà alla detta guardia, ò vero come haverete parato
il detto colpo; passerete del pie manco verso le parti dritte del nimico,
volgendoli in quel tempo un riverso per testa. Potete ancora quando haverete
parato co'l falso il detto fendente, volgere il pungo all'ingiù, & subito
spingerli la punta nel volto seguita da un dritto tramazzone, il quale si
fermerà alla guardia predetta. Si può similmente mentre il nimico tira il
fendente, parare in guardia di testa, passando incontinente del pie destro verso
le sue parti sinistre, & darli per testa di due dritti tramazzoni, ò vero
spingerli un'imbroccata per il petto, la quale calerà alla guardia nominata di
sopra. Voi potete appresso schermirvi con un riverso sgualimbro, passando
alquanto del pie manco verso le sue parti dritte, & subito crescere del destro
innanzi, spingendoli per fianco una punta sopramano, ò volgerli d'un riverso per
testa, & ciò fatto ridurvi all'usata guardia. Anchora potete parare il detto
colpo in guardia di faccia, & nel medesimo tempo spingerli la punta nel volto,
et subito ritornare alla guardia sopradetta. Ma s'el nimico vi tirasse dalle
parti di sopra di mandritto sgualimbro, ò tondo; vi schermirete da quelli, ò in
guardia di testa, ò in guardia di faccia, secondo che vi tornerà comodo,
dandogli in risposta di quello che più sarà opportuno: perché contra essi potete
fare quasi tutte le medesime difese, c'havete fatto nello schermo del mandritto
fendente. Ma per far ritorno dico, che quando egli vi rispondesse d'un mandritto
per gamba, potete tirare il pie dritto presso al manco, spingendoli in quel
tempo la punta nella faccia, et ciò fatto ritornare in porta di ferro. Ma s'egli
vi tirasse di riverso dalle parti di sopra, potete urtarlo co'l falso della
spada, et immantinente volgerli d'un riverso per testa, ò vero dopo che haverete
urtato il colpo, potrete volgere il pugno all'ingiù, e spingerli la punta per il
volto, seguita da un dritto tramazzone, co'l quale vi ridurrete alla sopraddetta
guardia. Si può ancor parare in guardia di testa, et subito ferirlo, ò d'un
mandritto, ò d'una punta sopramano. Potete oltra di ciò urtare il detto riverso
co'l fil dritto della spada, et subito volgere la mano all'insù, et segarli d'un
mandritto per faccia, ò vero come haverete urtato il colpo; potete cacciarli
un'imbroccata per il petto. Puossi anco parare in guardia d'entrare, & tutto à
un tempo spingerli la punta nel volto; il che fatto si deve ritornare all'usata
guardia. Ma s'egli vi tirasse di riverso per gamba; vi schermirete con un
riverso ridoppio, & in un tratto li volgerete d'un riverso per testa, ò li
spingerete la punta ne' fianchi, ò vero tirerete la gamba alquanto indietro,
spingendoli in quell'istante la punta nella faccia. Ma se per caso egli vi
tirasse di riverso ridoppio, lo pararete co'l fil dritto della spada, &
incontinente lo ferirete, ò di riverso tondo, ò di punta riversa, seguita da un
dritto tramazzone, co'l quale vi ridurrete alla guardia sopradetta. Ma se vi
spingesse d'un'inmbroccata per il petto; la potete parare co'l falso della
spada, passando in quel tempo del pie destro verso le sue parti dritte,
volgendoli d'un riverso nel nimico braccio, & indi subito ritornando in porta di
ferro. Vi sarà ancora buono difendervi dalla detta imbroccata con un riverso
sgualimbro, & con prestezza spingerli per fianco una punta sopramano. Si può
ancora accompagnare il vostro fil dritto con la spada del nimico, spingendoli
subito la punta nel volto. La potreste oltra di ciò parare con un dritto
tramazzone, tirando in quel tempo il pie destro dietro al sinistro, et la spada
anderà in cinghial porta di ferro: il che fatto crescerete co'l pie dritto
innanzi un passo, da un dritto tramazzone accompagnato, il quale ritornerà alla
predetta guardia. Ma quando egli vi tirasse una punta sotto mano, la potete
parare con un falso manco, & poi segarli di mandritto per faccia, ò volgerli di
riverso per testa, facendo che un piede spinga l'altro innanzi. Inoltre come
haverete urtato la detta punta co'l falso della spada, potete fare una mezza
volta di pugno, & tutto à un tempo spingerli la punta per faccia, accompagnata
da un dritto tramazzone, co'l quale andarete alla guardia di sopra nominata. Si
può similmente difenderla con un riverso sgualimbro, crescendo alquanto del pie
manco verso le parti dritte del nimico: indi scorrere del destro innanzi, &
ferirlo d'un riverso per coscia, ò vero dopo che haverete parato, potrete
spingerli un'imbroccata per fianco, con la quale vi fermerete nella predetta
guardia. Potete ancora alla detta stoccata andare in guardia d'entrare, ponendo
il forte del vostro fil dritto sopra la spada del nimico, spingendoli la punta
nel petto, ò vero come egli tirerà la detta stoccata, potete ritornare del pie
dritto indietro un passo, e in tal tempo volgerli un dritto tramazzone per il
braccio della spada, il quale calerà in cinghiale porta di ferro: indi subito
passare del destro piede innanzi insieme con un mandritto di nodo di mano, co'l
quale vi assetterete nella detta guardia. Et questi sono i modi che dovete
tenere nello schermirvi da tutti i colpi del nimico, et offendere lui, essendo
fermo in porta di ferro stretta.

**Lep.** Hor ditemi, quando io fossi in porta di ferro larga, ò vero in porta di
ferro alta, si potrebbono fare i medesimi schermi?

**Gio.** Quasi tutti fare si potrebbono: perciochjé queste tre guardie son d'una
medesima natura, & vi è ancora poca differenza \(come vi dissi\) dall'una e
dall'altra. Et acciò che sappiate, le guardie larghe servono nel giuoco largo, &
le strette nello stretto. Mà per far ritorno al ragionamento di esse, vi dico,
che quando vi ritroverete in cinghiale porta di ferro, contra il vostro
avversario, & che egli vi volesse ferire di mandritto per testa; potete passare
del destro piede innanzi, & parare in guardia di testa, & subito volgerli due
dritti tramazzoni dalle parti di sopra, ò spingerli un'imbroccata per il petto,
facendo che la gamba sinistra seguiti la destra per di dietro, & subito
ritornare il pie dritto indietro un passo insieme con un dritto tramazzone, co'l
quale vi fermerete alla detta guardia. Potete ancora pararlo in guardia
d'entrare, crescendo innanzi del pie destro, & nel medesimo tempo spingerli la
punta nel volto. Vi difenderete ancora se urtarete con un falso manco di sotto
in sù il detto colpo, passando tosto del pie dritto innanzi, & subito
volgendogli un riverso per testa, ò segandoli di mandritto per il braccio: & ciò
fatto rimettervi alla guardia predetta. Sarà utile anco nel passare innanzi,
andare con la spada in guardia di faccia à schermirvi, & in quel tempo spingerli
la punta nel petto. Oltra di ciò come haverete parato in guardia di faccia
potete crescere del pie manco verso le parti dritte del nimico, & volgerli d'un
riverso per testa, & subito ritornare nella vostra guardia. Ma s'egli vi tirasse
di riverso per testa potete pararlo co'l falso della spada, & ferirlo per testa
d'un simil riverso: ò vero come haverete parato co'l falso, volgerete il pugno
all'ingù, spingendoli la punta per faccia. Si può ancor urtare con un riverso
sgualimbro, crescendo in quel tempo del pie destro innanzi, & cacciarli
un'imbroccata per fianco. Appresso potrete andare con la spada in guardia
d'entrare, & quivi schermirvi da esso, spingedoli nel medesimo tempo la punta
nel volto: il che fatto, ritornerete all'usata guardia. Ma quando egli vi
rispondesse di riverso per gamba potete crescere del pie dritto innanzi, &
parare con un riverso ridoppio, spingendoli in risposta d'una imbroccata per il
petto, ò vero mentre ch'egli vi tirerà per gamba, tirarete il piede
all'indietro, cacciandoli in quel tempo una punta per faccia, & ciò fatto vi
ridurrete alla guardia sudetta. Ma se per caso egli vi spingesse una punta
sopramano la potete parare co'l falso, & volgerli di riverso per testa, ò
segarli di mandritto per faccia. Potete anco urtala co'l fil dritto della spada,
passando tosto del destro piede innanzi, e spingendoli la punta per fianco. Si
può in oltre nello spingervi la imbroccata, accompagnare il vostro fil dritto
sopra la sua spada, & tutto à un tempo passare innanzi, et cacciarli la punta
per il volto. Voi la potete similmente difendere, tirando il pie manco di dietro
al destro, e in tal tempo volgerli un dritto tramazzone per la man della spada.
et poi subito ritornare in cinghiale porta di ferro. Ma se'l nimico vi volesse
ferire d'una punta sotto mano; potete pararla con un falso manco, crescendo del
pie dritto innanzi, & subito volgerli un riverso per testa, ò segarli di
mandritto per faccia: ò vero come haverete parato co'l falso; potete fare una
mezza volta di pugno, e spingerli la punta per il volto. Vi gioverà etiamdio
alla detta stoccata tirare il pie manco all'indietro, & in quel tempo volgerli
un dritto tramazzone per la nimica mano: ò vero come egli spingerà la stoccata;
vi accompagnerete con essa, co'l forte del vostro fil dritto, crescendo del pie
destro innanzi: & nel medesimo tempo gli spingerete la punta per il petto. Si
può appresso pararconun riverso sgualimbro, passando subito innanzi, & ferendolo
d'una imbroccata per fianco, accompagnata da un dritto tramazzone: il quale
anderà in porta di ferro: & quindi subito ritornarete del pie dritto indietro un
passo, insieme con un mandritto di nodo di mano, co'l quale vi fermerete alla
detta guardia. Et con questo haverò finito la dichiaratione di queste quattro
guardie più necessarie: nelle quali vi hò dimostrate la difesa, si co'l fil
falso, come etiamdio co'l fil dritto della spada, insieme con le offese, che in
esse fare si possono.

**Lep.** Di questi due schermi qual ritenete voi migliore?

###### Schermo più sicuro qual è. {#schermo_sicuro}

**Gio.** Tutti due son buoni; ma però gli schermi, che si fanno co'l fil dritto
della spada, son migliori, & più sicuri. Perché quasi sempre si fanno nel forte
della spada, cioè dal mezzo indietro, et ancor \(come vi hò detto\) si può
sempre ferire si di punta, come di taglio; & di più la punta della spada non si
lieva quasi mai dalla presenza del nimico. Ma per il contrario gli schermi, che
si fanno co'l falso dritto, son men forti & men sicuri: perché la maggior parte
di essi si fanno co'l debole della spada: il quale è dal mezzo innanzi, ne mai
si può ferire di punta, & essa ancora si diparte dalla presenza del nimico: si
che per queste ragioni io tengo il parare co'l fil dritto della spada migliore,
et più sicuro.

**Lep.** Io teneva, che la spada havesse maggior forza dal mezzo innanzi, che
dal mezzo indietro.

**Gio.** Nel ferire hà maggior forza: ma nel parare nò.

*Lep.** Dapoi che mi havete dichiarato questo; vi prego à ragionare ancora della
guardia d'alicorno co'l pie destro innanzi: la quale bramo sapere, per
esser'ancor essa & pregiata, & usata molto.

###### Guardia d'alicorno. {#alicorno}

**Gio.** Nè ragionerò volentieri. Dicovi adunque m che se vi trovaste in detta
guardia, e il nimico vi tirasse un fendente per testa, voi potete tirare il pie
manco appresso al dritto, & andare con la spada in guardia di testa à
schermirvi, & subito crescere innanzi del pie destro, & volgerli per testa un
mandritto di nodo di mano, ò spingerli una imbroccata per il petto. Potete
ancora nel parare in guardia di testa; far vista di darli d'un dritto tramazzone
dalle parti di sopra, & tutto à un tempo volgerli di riverso per coscia, insieme
con un riverso ridoppio: co'l quale ritornerete alla detta guardia. Ma quando
egli vi volesse ferire pur per testa di mandritto sgualimbro, ò tondo; volgerete
le parti sinistre di dietro alle destre, & vi schermirete con la spada in
guardia di testa, chinando alquanto la punta verso terra: & subito li volgerete
per testa due dritti tramazzoni, ò li caccierete la punta nel petto. Si può in
oltre parare in guardia di faccia, & nel medesimo tempo spingerli la punta nel
volto: overo pararla con mezzo mandritto sgualimbro, & subito risponderli, ò di
punta riversa, ò di riverso tondo: & ciò fatto ritornare alla vostra guardia. Ma
se per caso egli vi tirasse di mandritto, ò di riverso per gamba; tirarete il pie destro alquanto indietro, spingendoli un'imbroccata per il petto;: ò vero li volgerete d'un mandritto per il braccio destro. Ma s'egli vi tirasse di riverso per testa, lo pararete con la spada nella medesima guardia, e in un tempo li spingerete la punta per li fianchi; il che fatto con un riverso di sotto in sù; ritornarete nella guardia sopradetta. Ma quando egli vi spingesse di una punta sopramano; potete passare del pie dritto verso le sue parti manche, facendo che'l pie sinistro lo seguiti, & parare con un mandritto sgualimbro, & subito segarli di riverso per testa, ò spingerli nel petto una punta riversa. Oltra di ciò  vi sarà buono alla detta imbroccata tirare il pie destro appresso al sinistro, & urtarla in fuori con un riverso ridoppio, & subito crescere del destro innanzi, e spingerli una punta per faccia: ò vero vi potete difendere, gittando il pie dritto indietro un passo, & nel medesimo tempo dandoli d'un mandritto sgualimbro per la man della spada, il quale anderà in cinghiale porta di ferro: & ciò fatto, tornerete incontinente alla guardia di cui si ragiona. Ma s'egli vi tirasse d'una stoccata per darvi nel petto, passarete del pie destro verso le parti sinistre del nimico, e in tal tempo la smaccarete con un mandritto, & subito lo ferirete, ò di taglio, ò di punta, secondo che vi tornerà bene. Potete anco alla detta punta passare del pie manco verso le sue parti dritte, & urtarla in fuori con la man manca: indi tutto à un tempo volgerli d'un riverso per testa, ò spingerli la punta per il volto, & ciò fatto ridurvi in detta guardia d'alicorno: della quale vi basterà quanto fin quì ve n'ho dichiarato.

**Lep. Come dell'altre, così di questa ancora da voi resto soddisfatto, & con assai maggior facilità ch'io non pensava, essendo ella massimamente tenuta molto difficile da imparare. Ma l'ordine che in essa si vede, ne farebbe ciascuno facilmente capace.

**Gio.** Vedete dunque, come s'ingannino quelli che dicono, che la Theorica non serve all'arte dello schermire: a' quali si può rispondere, che se essi non camineranno per questa via; non la potranno giammai insegnare perfettamente, essendo che questa è quella che dimostra i principij, le cause, gli effetti, & finalmente insegna con ragione, & con facilità l'ordine, & il modo, che si debbe tenere ad impararla compitamente. Ma perché hò sempre ragionato d'una sol guardia per volta, hor ne voglio ragionare di tutte insieme; cioè quando di una, & quando di un'altra, secondo che in esse vi trovarete: perché non si potrebbe star sempre fermo in una se non difficilmente. 

**Lep.** Per che ragione??

