## LA QUINTA GIORNATA DEL PRIMO LIBRO:

### Nella quale si tratta del modo di valersi della spada, & della cappa.

**Lep.** Che mi dite, M. Giovanni, della giostra, che fecero quei Cavalieri?

**Gio.** Per essere giostranti novi corsero le lor lance assai bene; ma meglio
l'havrebbono corse, se l'anello fosse stato posto con ragione.

**Lep.** Perché non era posto con ragione?

**Gio.** Non voglio per hora ragionare di questo: perché voglio prima
dichiararvi quello, che con la spada, & con la cappa si può fare, & poi domani
ragioneremo del correre la lancia: in che vi prometto dire tutto quel ch'io ne
sento.

**Lep.** Ancor questo mi sarà sommamente caro. Cominciate dunque a ragionare
della spada, & della cappa, ch'io v'attendo.

**Gio.** Primieramente vi voglio dire la maniera che dovete tenere
nell'imbracciar la cappa, & ancora nel passeggiare con essa: & poi ragioneremo
del difendervi da tutti i colpi, che il nimico vi possa tirare, et d'offender
lui, ritrovandovi in qual si voglia delle sei guardie di sopra nominate: Delle
quali havendo io sempre tenuto una regola ferma nel ragionare di esse, per più
facile intelligenza, così ancora in queste altre seguirò.

###### Cappa come s'imbraccia. {#imbracciare_cappa}

Dicovi dunque, c'havendo voi la cappa a torno la lasciarete cadere giù dalla
spalla destra per infino al mezzo del sinistro braccio, & poi volgerete la manca
mano per di fuori, raccogliendo sopra il braccio la detta cappa, ponendovi con
essa in cinghiale porta di ferro, & con la spada in coda lunga stretta.

Quanto poi di passeggiare nelle guardie, voi terrete quell'ordine istesso,
c'havete tenuto con la spada, & co'l pugnale, essendo questo passeggiamento
insieme co'l porsi nelle guardie tutto un medesimo andamento, eccetto, che nel
parare, in che vi è differenza: perché la cappa si può tagliare & forare; ma il
pugnale nò.

Però voglio avertirvi, che quando vi occorrerà parare con la cappa dalle parti
di soprta, ò mandritti , ò riversi, li pararete dal mezzo indietro della spada
del nimico, & innanzi che'l colpo habbia preso forza. Ma quando vi occorrerà
parare le punte con la cappa; le urtarete in fuori, ò dal destro, ò dal sinistro
lato co'l volgimento della persona, come sapete, che ciò facendo sarete più
sicuro.

Hor venendo al ragionare del difendervi dal nimico, & lui offendere, dico; Che
ritrovandovi con la spada in coda lunga stretta, & con la cappa in cinghiale
porta di ferro, contra il nimico, & ch'egli vi tirasse di mandritto per testa;
voi passerete innanzi co'l pie manco, et con la cappa da quel vi schermirete,
spingendogli in quell'instante nel petto una punta riversa, seguitata da un
riverso per coscia: ò vero mentre che con la cappa andarete a schermirvi; potete
darli d'un mandritto per gamba, & per vostro riparo tirerete il pie manco
indietro un passo, spingendogli per faccia una punta in compagnia della cappa; &
ciò fatto vi assetterete nella detta guardia.

Si può anco parare il detto colpo con la spada in guardia di testa accompagnato
dalla cappa, raccogliendo in quel tempo il pie sinistro appresso al destro: indi
subito andare co'l destro innanzi, & volgerli un mandritto per testa, ò per
gamba: & ciò fatto ritornare nella guardia sopradetta. Ma quando egli vi tirasse
il mandritto per gamba, tirerete il pie destro alquanto indietro, ferendogli
d'un riverso sgualimbro il braccio della spada: ò vero li spingerete la punta
per il volto in compagnia della capppa.

Si può etiamdio schermir dal detto colpo co'l falso della spada, & segarli di
riverso per coscia, facendo che la cappa vi assicuri il capo, & poi subito
tornando alla guardia di sopra nominata.

Ma s'egli vi volesse ferire di riverso per testa; potete passare del pie manco
verso le sue sinistre parti, & parare con la cappa: & nel medesimo tempo
spingerli una stoccata per il petto, ò darli d'un riverso per gamba.

Oltra di questo potete nel passare del pie manco; andare con la spada in guardia
d'entrare, accompagnandola con la cappa, e spingerli tutto a un tempo la punta
per faccia: il che fatto vi ridurrete nella istessa guardia sopradetta.

Et se pure egli vi rispondesse di riverso per gamba; potete urtarlo co'l fil
dritto della spada, & subito crescer'innanzi del pie destro, e spingerli una
imbroccata, ò vero tirare il pie dritto all'indietro, ferendolo d'un dritto
tramazzone nel braccio della spada, ò darli d'una punta nel volto: & ciò fatto
vi ridurrete pure nella guardia medesima.

Ma se per caso egli vi spingesse una punta sopramano; la pararete con mezzo
mandritto sgualimbro, volgendogli in risposta un riverso per testa, ò di una
punta riversa per il petto, facendo che'l pie sinistro segua il destro per di
dietro.

Potete ancora pararla co'l falso della spada, et subito segarli di riverso per 
amba, si che'l pie manco spinga il dritto innanzi.

Si può inoltre passare del manco piede verso le sue destre parti, & urtarla in
dentro con la cappa, volgendogli in quel tempo per testa un riverso sopramano;
il che fatto vi agiarete nella guardia di cui si ragiona.

Ma quando egli vi tirasse d'una stoccata per il petto; l'urtarete in fuori con
la cappa: indi subito guidarete innanzi il pie destro spingendogli tutto à un
tempo una punta per fianco, ò vero la pararete co'l fil dritto della spada, & li
volgerete un riverso per testa, insieme con un mandritto per gamba.

E bene etiamdio abbassar la punta della spada verso terra, accompagnandolacon la
cappa, & poi in guisa di rota, facendola gire in sù, raccoglierete la detta
stoccata: ma tutto a un tempo crescere innanzi del pie manco, cacciandogli la
punta per faccia: & ciò fatto ritornerete all'usata guardia: & questa è la
maniera del difendervi dal nimico, & d'offender lui, ritrovandovi nella guardia
di coda lunga stretta.

**Lep.** Hò inteso questa maniera di parare, & ferire, ritrovandomi con la spada
nella sopradetta guardia: hor seguite il ragionare delle altre.

**Gio.** La seconda guardia sarà coda lunga alta: nella quale essendo con la
spada fermo in essa, & con la cappa in porta di ferro alta contra il vostro
nimico, & che egli vi tirasse di mandritto per testa; potete scorrere innanzi
co'l pie manco, e schifarlo con la cappa, & subito crescere del pie dritto, e
spingerli una stoccata per fianco, ò vero darli d'un mandritto al braccio della
spada, accompagnandolo con un riverso: & ciò fatto ritornerete alla detta
guardia.

Voi potete ancora passare innanzi del pie destro, & parare con la spada in
guardia di testa, & subito volgerli un mandritto per testa, ò per gamba, ò vero
nel passare; potete andare con la spada accompagnata dalla cappa in guardia di
faccia, e spingerli in quel tempo la punta nel volto, & ciò fatto tirare il pie
destro indietro un passo insieme con un mandritto: il quale anderà in cinghiale
porta di ferro: poi volgerete il pugno & la persona, et vi troverete in coda
lunga alta.

Ma s'egli vi tirasse di mandritto per gamba; passerete innanzi del pie destro
verso le sue parti dritte, & co'l falso della spada solleverete il detto colpo:
ma incontinente li segherete di riverso per coscia, ò vero li volgerete per
testa un dritto tramazzone, il quale calerà in porta di ferro, & la cappa à
guardia di testa, & tosto tirarete il pie destro indietro, seguitato da una
punta, con la quale ritornerete alla predetta guardia.

Potete in oltre tirare la gamba sinistra all'indietro, e spingerli in quel tempo
la punta per faccia, in compagnia della cappa: il che fatto vi asseterete nella
guardia sopradetta.

Ma quando egli vi volesse ferire di riverso per testa; passerete innanzi del pie
destro, & con la cappa vi schermirete: ma nel medesimo tempo li cacciarete per
il petto una punta riversa, ò li segarete di riverso per gamba.

Torna commodo etiamdio nel crescere del piede; parare con la spada in guardia di
testa, e spingerli una imbroccata, ò volgerli d'un mandritto per coscia: & ciò
fatto ritornare nella istessa guardia sudetta.

Et se pure egli vi rispondesse di riverso per gamba; passerete innanzi del pie
destro: ma nel passare l'urtarete con un riverso ridoppio, e in risposta li
spingerete per il volto una punta sopramano, o vero andarete co'l pie dritto
verso le sue parti manche, e in tal tempo li volgerete d'un riverso per testa
seguitato da un'altro riverso, co'l quale ritornerete alla guardia di cui si
ragiona.

Ma se'l nimico vi spingesse d'una punta sopramano; voi passando del pie destro
innanzi, co'l fil dritto della spada urtarete quella, et di una punta riversa li
offenderete il petto, facendo che'l pie manco segua il dritto per di dietro.

Potete anco urtarla indentro con la cappa, passando alquanto co'l pie manco per
traverso, volgendogli in quell'instatnte per testa un riverso sopramano: il
quale ritornerà in coda lunga alta.

Et se per caso egli vi volesse ferire di una punta sottomano; la potete urtare
in fuori con la cappa, e in quel tempo crescere del pie destro, e spingerli una
punta per faccia accompagnata da un mandritto per gamba.

Potreste similmente nel passare innanzi del piede, andare con la spada in
guardia di faccia, e spingerli la punta per il volto, ò vero come haverete
parato in guardia di faccia; potete guidare il pie sinistro verso le sue destre
parti, volgendogli in tal tempo un riverso per gamba, in guisa che'l pie dritto
segua il manco per di dietro, & per vostro schermo li spingerete una stoccata
per faccia, in compagnia della cappa, con la quale vi agiarete all'usata
guardia: & queste son le difese, & l'offese che in detta guardia potete fare.

Ma notate questi altri schermi della terza guardia, che sarà porta di ferro
stretta: nella quale ritrovandovi con la spada fermo in essa, & con la cappa in
coda lunga alta, et che'l vostro nimico vi tirasse d'un mandritto dalle parti di
sopra: passarete innanzi del pie manco, schifando il detto colpo con la cappa,
et nel medesimo tempo li spingerete per il petto una punta riversa seguita da un
riverso per coscia, ò vero nel parare li volgerete un mandritto per gamba, &
subito tirarete indietro il piede da una punta accompagnata dalla cappa: il che
fatto abbassando il pugno, ritornerete con la spada alla sopradetta guardia.

Potete in oltre mentre che con la cappa vi schifarete, cacciarli una stoccata
per fianco.

Si può etiamdio parare il detto mandritto con la spada in guardia di faccia, in
compagniadella cappa, spingendogli la punta per il volto, & accompagnandola con
un dritto tramazzone, co'l quale andarete in porta di ferro stretta.

Ma s'egli vi tirasse un mandritto per gamba; tirarete il pie dritto appresso al
manco, cacciandogli la punta per faccia, & ritornando subito alla guardia
sopradetta.

Ma quando il nimico vi volesse ferire di riverso per testa, andarete innanzi del
pie manco, & lo schermirete con la cappa: ma in quel tempo li darete d'un
riverso per gamba, ò li spingerete la punta per il petto.

Potete appresso nel passare del piede, parare il detto colpo con la spada
accompagnata dalla cappa in guardia d'entrare, spingendogli una stoccata per
faccia.

Voi similmente potete pararlo con un riverso sgualimbro, & poi ferirlo
d'un'imbroccata per fianco, ò volgerli d'un riverso per testa, facendo che'l pie
manco spinga il dritto innanzi, & subito rimettervi alla guardia antedetta.

Ma se per caso egli vi tirasse di riverso per gamba; potete pararlo con un
riverso ridoppio. e spingerli una imbroccata pwe il petto, ò vero tirare il pie
dritto all'indietro, & cacciarli detta imbroccata per il volto: & ciò fatto
ritornare in porta di ferro stretta.

Et quando pure egli vi spingesse una punta sopramano; passerete del pie manco
verso le sue parti dritte, urtandola indentro con la cappa, e in tal tempo li
volgerete per testa un riverso sopramano, in modo che'l pie destro segua il
sinistro per di dietro: indi subito ritornerete il manco piede indietro un
passo, insieme con un mandritto sgualimbro: il quale ritornerà alla guardia
sopradetta.

Potreste ancora nel passare del piede urtarla co'l fil dritto della spada, &
crescere del dritto, & ferirlo d'una imbroccata per fianco, la quale si fermerà
in porta di ferro.

Ma se'l nimico vi tirasse d'una stoccata per darvi nel petto; potete scorrere
innanzi co'l pie destro, ponendo il forte del vostro fil dritto della spada
accompagnato con la cappa sopra quella del nimico, e spingerli in quel tempo la
punta nel petto, facendo che'l piede sinistro sia seguitatore del destro, & poi
con un dritto tramazzone ritornerete alla guardia sopradetta.

Dopo questo voi potete anco urtarla con la cappa verso le parti manche del
nimico, passando nel medesimo tempo del pie sinistro innanzi, & darli d'un
riverso per gamba, ò nel petto d'una punta riversa: & ciò fatto ritornare alla
guardia di cui si ragiona.

Et questo è il modo del difendervi da'sopradetti colpi, & d'offendere il nimico,
ritrovandovi in porta di ferro stretta.

Hora ascoltate questi altri di cinghiale porta di ferro: nella quale essendo
posto con la spada, & con la cappa, a guardia di testa, & che'l nimico vi
tirasse di mandritto per testa, passerete innanzi del pie destro, & con la cappa
vi difenderete: ma tutto a un tempo lo ferirete di riverso per coscia, ò di una
punta per il petto: ilche fatto tornerete il pie dritto indietro un passo,
volgendogli un mandritto per la nimica mano: & questo si fermerà alla detta
guardia, & la cappa ritornerà alla difesa della testa.

Potete anco nel crescere del piede parare con la spada in guardia di faccia, in
compagnia della cappa, e spingerli la punta nel volto, & subito tirare il piede
all'indietro, accompagnandolo con un dritto tramazzone: il quale si fermerà alla
guardia di sopra nominata.

Et quando pure egli vi rispondesse d'un mandritto per gamba; voi potete tirare
il pie manco all'indietro, e in quel tempo darli di quello, che più sarà
opportuno: & ciò fatto ritornare alla vostra guardia.

Ma s'ei vi tirasse di riverso per testa, andarete innanzi del pie dritto verso
le sue parti manche, parando il detto colpo con la cappa, e in tal tempo li
darete d'un riverso per gamba, ò nel petto di una punta riversa, & per vostro
riparo tirarete il ipe destro indietro un passo, & l'accompagnerete con un
mandritto, co'l quale ritornerete alla guardia di cui si ragiona.

Voi potete appresso nell'andare innanzi co'l piede, urtarlo con un riverso
sgualimbro & ferirlo d'una imbroccata per fianco, ò vero andare con la spada in
compagnia della cappa, in guardia d'entrare, spingendogli la punta nel volto:
indi subito ritornare all'indietro insieme con un mandritto tramazzone, co'l
quale vi adattarete all'insegnata guardia.

Ma s'egli vi volesse ferire d'un riverso per gamba; vi potete difendere con un
riverso ridoppio, passando co'l pie dritto, & voglerli un riverso per testa, ò
spingerli la punta per faccia: & ciò fatto ridurvi alla guardia sopradetta.

Et se per ventura il nimico vi spingesse d'una imbroccata per il petto:
l'urtarete co'l falso della spada, passando tosto co'l pie dritto innanzi, e in
quel tempo li volgerete d'un riverso per coscia, facendo che la cappa vi difenda
il capo, ò vero la pararete co'l fil dritto della spada, spingendogli la punta
per fianco.

Voi potreste similmente urtarla con la cappa verso le sue parti manche, et
volgerli per testa un riverso sopramano, facendo che'l pie destro segua il
sinistro per di dietro: & per vostro schermo volgerete un mandritto sgualimbro,
il quale si fermerà in cinghiale porta di ferro,

Ma s'egli vi tirasse di una punta sottomano; passerete innanzi del pie dritto,
et la pararete co'l fil dritto della spada in compagnia della cappa, e in quel
tempo li spingerete la punta per il petto.

La potete anco urtare con la cappa, & volgerli un riverso sgualimbro, passando
innanzi, & darli di riverso per testa, ò spingerli per faccia una punta
sopramano.

Si può in oltre nel passare del pie de pararla co'l falso, & subito volgere il
pugno all'ingiù, e spingerli la punta nel volto: & ciò fatto ritornare con la
spada in cinghiale porta di ferro, & con la cappa a guardia di testa. Et questi
sono gli schermi, che potete fare in questa guardia.

Hor udite  quello che si può far nella quinta guardia, la quale sarà quella
d'alicorno co'l pie dritto innanzi. 

Essendo voi fermo in questa guardia, & trovandovi con la cappa in cinghiale
porta di ferro, se'l nimico vi volesse ferire d'un mandritto per testa; voi
passerete innanzi del pie manco, & vi schermirete con la cappa a guardia di
testa: ma subito crescerete del pie dritto, & li spingerete un'imbroccata per il
petto, o li volgerete di mandritto per testa, o per gamba.

Potete appresso volgerli un mandritto per il nimico braccio: ò vero parare con
la spada accompagnata dalla cappa in guardia di testa, & subito ferirlo di quel
che più vi tornerà commodo: il che fatto vi rimetterete alla guardia di sopra
nominata.

Ma s'egli vi tirasse un mandritto per gamba; tirerete il pie destro appresso al
sinistro, et in quel tempo li volgerete un mandritto al braccio della spada, o
li spingerete la punta per faccia, ritornando tosto alla guardia sopradetta.

Et se pure egli vi rispondesse di riverso per testa; potete passare innanzi del
pie manco, & parare il detto colpo con la spada in guardia d'entrare, in
compagnia della cappa, spingendogli la punta nel volto: o vero nel passare
innanzi del piede potete parare con la cappa, dandogli in quel tempo d'un
mandritto per gamba: & ciò fatto vi assetterete nella guardia di cui si ragiona.

Ma s'ei vi tirasse di riverso per gamba, ritirarete il pie destro all'indietro,
cacciandogli nel medesimo tempo una imbroccata per faccia, e incontinente
ritornerete in guardia d'alicorno.

Hor se per caso egli vi spingesse per il petto d'una punta sopramano;
raccoglierete il pie sinistro appresso al destro, & con mezzo mandritto
sgualimbro la pararete: indi subito crescerete del pie destro, & li segarete
d'un riverso per testa, o li spingerete la punta per il petto.

Si può etiamdio passare del pie manco verso le sue parti dritte, & urtare la
detta punta con la cappa, volgendogli per testa un riverso sopramano: il che
fatto andarete alla rpedetta guardia.

Ma quando il nimico vi tirasse d'una stoccata per darvi nel petto, l'urtarete in
fuori con la cappa, tirando il pie manco appresso al dritto: indi subito
crescerete innanzi del dritto, spingendogli un'imbroccata per faccia, ò vero li
volgerete un mandritto per gamba.

Et con questo haverò finito la dichiaratione delle cinque guardie, di sopra
nominate.

**Lep.** Non volete ragionare ancora delle guardia d'alicorno, co'l pie sinistro
innanzi?

**Gio.** Ne ragionerò per sodisfarvi, ancor che non vi sia molta differenza tra
l'una e l'altra. Dico dunque, che ritrovandovi con la spada in detta guardia, et
con la cappa in porta di ferro alta, & che'l nimico vi tirasse di mandritto per
testa, voi con la cappa vi schermirete: in di subito passerete innanzi del pie
destro, spingendogli la punta per il petto: ò vero nel passare li volgerete d'un
mandritto per gamba: & ciò fatto ritornerete del pie dritto in dietro un passo
insieme con un riverso ridoppio, co'l quale vi fermerete in detta guardia.

Ma s'egli vi rispondesse di mandritto per gamba; passerete del pie dritto verso
le sue parti manche, e in tal tempo li spingerete un'imbroccata per il volto, ò
li darete d'un riverso al braccio della spada, si che'l pie manco segua il
dritto per di dietro: il che fatto ritornerete nella guardia sopradetta.

Et se pure egli vi tirasse di riverso per testa; potete parare con la cappa,
passando tosto del pie destro innanzi, e spingerli la punta per fianco, ò
volgerli un mandritto per testa, ò per gamba, & subito rimettervi nella predetta
guardia.

Ma se per caso egli vi volesse ferire di riverso per gamba; tirarete il pie
manco all'indietro, e incontinente crescerete innanzi del dritto, cacciandogli
per faccia una punta sopramano, il che fatto vi ridurrete nella guardia nominata
di sopra.

Hor quando il nimico vi tirasse una imbroccata per il petto, potete urtarla con
la cappa verso le sue sinistre parti, & nel medesimo tempo volgerli per testa
d'un riverso sopramano, o spingerli la punta per il volto, facendo che'l pie
destro spinga il sinistro innanzi.

Potete anco passare del pie dritto, & pararla con un mandritto sgualimbro, e in
un medesimo tempo segarli d'un riverso tondo, ò spingerli una punta riversa per
il petto: & ciò fatto ritornare alla predetta guardia.

Ma s'egli vi spingesse d'una stoccata per faccia, l'urtarete in fuori con la
cappa, & in tal tempo passerete innanzi del pie destro, spingendogli la punta
per il volto: ò vero li volgerete d'un mandritto per gamba: il che fatto
ritornerete nella guardia di cui si ragiona.

Et qui farò fine alla dichiaratione della sesta & ultima guardia, della quale
insieme con l'altre sopradette v'ho mostrato la maniera, che dovete tenere nel
difendervi dal nimico, & nell'offendere lui, quando egli vi volesse ferire si di
taglio, come di punta, & si da alto, come da basso, ritrovandovi con la spada
accompagnata dalla cappa in qual si voglia guardia di sopra nominata.

Ma perché ho sempre ragionato de' colpi semplici, per più facile intelligenza,
voglio hora alquanto ragionare de'finti, insieme con la variatione delle
guardie, acciò che meglio ne veniate capace.

**Lep.** Quest'ancora mi sarà sommamente caro.

###### Colpi finti in che modo si devono parare. {#parare_finti}

**Gio.** Dico dunque, che essendo voi con la spada in coda lunga stretta, & con
la cappa in cinghiale porta di ferro, contra il nimico, & ch'egli vi spingesse
due punte riverse, l'una per faccia co'l pie sinistro innanzi; & l'altra per il
petto co'l pie destro innanzi; voi la prima co'l falso pararete, & come egli
spingerà la seconda: passerete subito del pie manco verso le sue parti dritte, &
quella con la cappa indietro urtarete, volgendogli tutto a un tempo per testa un
riverso sopramano, co'l quale vi ridurrete in coda lunga alta.

Hor se'l nimico vi spingesse una stoccata per faccia, per darvi d'un mandritto
per gamba; come egli spingerà la punta; voi con la cappa da quella vi
schermirete: ma nel volgervi il mandritto tirarete il pie manco all'indietro,
ferendogli la nimica mano di mezzo mandritto, co'l qual vi fermarete in porta di
ferro stretta, e con la cappa in coda lunga alta.

Et s'egli pure fingesse di spingervi per il volto una punta riversa, per darvi
poi d'un riverso per gamba, alla finta non vi moverete: ma come egli volgesse il
riverso, voi subito tirarete il pie destro indietro un passo, volgendogli in
quel tempo un dritto tramazzone al braccio della spada, co'l quale andarete in
cinghiale porta di ferro, & con la cappa a guardia di testa.

Ma se'l nimico facesse vista di darvi per testa d'un dritto tramazzone; voi
alzarete la spada a guardia di testa, & s'egli nell'alzare vi spingesse una
imbroccata per fianco; voi li urtarete con la cappa, & nel medesimo tempo li
volgerete per testa un riverso sopramano, facendo che'l pie destro segua il
sinistro per di dietro: & ciò fatto con una mezza volta di pugno all'insù
resterete con la spada in guardia d'alicorno co'l pie manco innanzi, & con la
cappa in porta di ferro alta.

Hor s'egli vi rispondesse dalle parti di sopra d'un mandritto sgualimbro; quello
con la cappa schermirete, e incontinente passerete del destro piede innanzi; ma
in tal passaggio li cacciarete per il petto una punta sopramano, accompagnata da
un riverso ridoppio, co'l quale vi fermerete in guardia d'alicorno co'l pie
dritto innanzi, & con la cappa in cinghiale porta di ferro.

Et se pure il nimico vi tirasse di una punta per faccia, ò d'un mandritto tondo
per testa; voi passerete del pie manco innanzi, & con la cappa quello urtarete:
ma nel medesimo tempo li volgerete un mandritto per gamba, & per vostro schermo
tornerete il pie manco indietro un passo, accompagnato da un riverso tramazzone:
il quale ritornerà in coda lunga stretta.

Vi potrei di questa guardia  & dell'altre insieme dire molti altri schermi: ma
per venire alla brevità: per hora lasceremo il ragionare sopra ciò, essendo che
fino a qui vi hò ragionato del difendervi dal nimico, & dell'offender lui: ma
hora voglio ragionarvi del modo di provocarlo, & ferirlo ancora insieme con la
maniera dello schermirvi dalle dette provocationi, quando egli contra di voi le
volesse fare: acciò che vene possiate servire per le occasioni, che vi potessero
occorrere.

**Lep.** Questa vostra amorevolezza è tale che mi vi obliga in eterno.

###### Di provocare & ferire il nimico, e schermirsi dalle sue provocationi in guardia di coda lunga stretta. {#provocationi}

**Gio.** Lasciamo questo da parte, & seguiamo il nostro ragionamento: nel quale
havete a saperem che ritrovandovi con le spade in coda lunga stretta, & con le
cappe in cinghiale porta di ferro, & volendo voi esser il primo a provocare il
nimico; potete passare innanzi del pie manco, e spingerli per faccia una punta
riversa: ma se per caso egli alzasse la spada per schermirsi, voi subito
nell'alzare guidarete innanzi il pie destro, & con la cappa all'insù  in quella
urtarete, & nel medesimo tempo li spingerete per il petto una punta riversa, ò
vero li segarete d'un riverso per gamba.

Potete anco nel crescere del pie destro; far vista di darli d'un mandritto per
testa: ma però li volgerete d'un riverso per coscia.

Similmente potete passare innanzi del pie manco, et provocarlo con un dritto
tramazzone per la man della spada: co'l quale vi fermerete in cinghiale porta di
ferro, & con la cappa à guardia di testa.

Lo provocarete ancora se gli tirarete ò punte, ò mezzi riversi nel pugno della
cappa.

Si può inoltre far cenno di spingerli una stoccata per il volto tra la spada &
la sua cappa: & se per forte egli si movesse con la spada per difernderla; voi
subito passerete innanzi del pie sinistro, e in tal passaggio li cacciarete la
cappa nel destro braccio, & nel medesimo tempo li volgerete per testa un riverso
sopramano, ò li spingerete per fianco una punta riversa.

Appresso, nel passare del pie manco voi potete gittarli la cappa nel volto,
tenendo però ferma nel pugno quella prima parte della cappa che pigliaste in
mano, e in tal gittamento darli d'un mandritto per gamba, ò di una stoccata per
il petto, & subito rimbracciare la detta cappa.

Ma quando egli urtasse la detta punta con la cappa; voi tosto tirarete il pie
dritto indietro un passo, insieme con un dritto tramazzone: il quale calerà in
cinghiale porta di ferro, & con la cappa andarete alla difesa della testa.

Et queste sono le provocationi, & le offensioni, che far si possono in coda
lunga stretta: hor udite i suoi contrarij.

**Lep.** Avanti che cominciate, vorrei che prima mi diceste, se altri modi vi
sono da gittare la cappa, e imbracciarla ancora?

###### Cappa come s'imbraccia. {#imbracciare_cappa2}

**Gio.** Due altri modi vi sono da imbracciarla: L'uno è, che havendo voi la
cappa atorno; la farete cadere giù dalla spalla destra urtandola co'l braccio
all'indietro, & nel medesimo tempo cacciarete il dito grosso della manca mano,
nell'altra parte della cappa che stia volto all'insù: & con la spada vi ponerete
in porta di ferro. et questo è un modo da servirsene per gittarla al nimico
senza imbracciarla: il quale è che essendo voi fermo nella detta guardia, &
che'l nimico vi tirasse, ò di taglio, ò di punta; urtarete il colpo co'l fil
dritto della spada verso le sue parti manche: ma tutto a un tempo passerete
innanzi del pie sinistro; gittandogli per sopra la vostra spalla la cappa nella
faccia, tenendola però stretta nel pugno: e in tal gittamento li spingerete
un'imbroccata per il petto, ò gli darete d'un mandritto per le gambe: & ciò
fatto volendola rimbracciare, volgerete la manca mano per di fuori, 
accogliendola sopra il braccio, & con essa vi ponerete in cinghiale porta di
ferro, & con la spada in coda lunga stretta.

L'altro è, che havendo pur la cappa attorno; voi pigliarete con la manca mano
quella parte che pende a basso dalle vostre parti sinistre, quasi appresso la
punta: & poi con l'altra mano pigliarete quell'altra parte pur da basso di essa
cappa, volgendola per di dietro, & raddoppiandola sopra il sinistro braccio,
tenendo però amendue le punte con la manca mano.

Poi con la man destra pigliarete tutta quella parte della detta cappa, che
avanzerà di sotto, & la volgerete per di dentro sopra il braccio, rassettandola
con bella gratia: il che fatto vi ponerete con essa in porta di ferro, & con la
spada in coda lunga alta.

Et volendo poi servirvi di essa per gittarla al nimico; tirarete il pie manco
indietro un passo, & nel medesimo tempo distenderete il braccio all'indietro,
facendo una volta di pugno: per il quale volgimento ritornerete a basso
quell'ultima parte, che volgeste sopra il braccio: & questo si fa acciò che
habbiate la cappa più libera da poterla gittare, tenendo però ferma in mano
quella prima parte, che pigliaste. et gittandola; la gittarete co'l braccio
aperto: che ciò facendo verrete maggiormente a coprire il nimico.

**Lep.** Hor ch'io hò inteso i modi c'hò da tenere nell'imbracciare la cappa, &
gittarla ancora; seguite  il ragionare de' contrarij delle sopradette
provocationi.

**Gio.** I contrarij sono questi. Come egli spingerà la punta co'l pie sinistro
innanzi; voi quella co'l fil dritto pararete: & come egli alzasse la cappa per
spingere l'altra, voi subito andando co'l pie manco verso le sue parti sinistre,
l'urtarete con la cappa, & nel medesimo tempo li volgerete per testa un riverso
sopramano.

Ma s'egli doppo c'haverà spinta la predetta punta vi volesse ferire del riverso
per gamba, in difesa della punta co'l falso, l'urtarete; ma nel volgere del
riverso, tirarete il pie destro di dietro al sinistro, dandogli in quel tempo
d'un riverso sgualimbro al braccio della spada.

Ma quando egli spingesse il mandritto per darvi d'un riverso per testa; voi
senza passeggiamento li ferirete con mezzo mandritto la man della spada, & per
schermo del riverso andarete con la spada in guardia d'entrare, spingendogli la
punta nel volto.

Hor come egli passerà co'l pie manco, & volgerà il tramazzone; voi subito
andarete con la spada in porta di ferro ad assicurarvi.

Ma s'egli vi tirasse delle punte per il pugno della cappa: alzarete alquanto il
braccio sinistro all'insù, volgendo la persona di dietro alle vostre parti
destre, ferendogli in tal tempo di mezzo mandritto la nimica mano.

Quando poi egli spingesse la punta fra la vostra spada, & la cappa; voi quella
co'l fil dritto all'ingiù urtarete.

Ma nel passare ch'egli farà del pie manco per serrarvi con la cappa, ò per
gittarvela nel volto, voi tosto tirarete il pie dritto indietro un passo,
segandogli in quel tempo di riverso per gamba, facendo che la cappa vi assicuri
il capo: et questi sono i contrarij.

Hor notate la seconda maniera di provocare il nimico, essendo amendue con le
spade in coda lunga alta, et con le cappe in porta di ferro alta; voi potete
passare innanzi del pie destro, et provocarlo con un falso, et mandritto, co'l
quale vi fermerete in porta di ferro, et con la cappa in coda lunga alta.

Potete ancora dopo che del predetto piede haverete passato, fingerli per faccia
una punta in falso per sopra la sua cappa: et subito volgergli un mandritto per
gamba, ò vero spingerli una punta riversa seguitata da un riverso per gamba co'l
quale andarete in coda lunga stretta, et con la cappa in cinghiale porta di
ferro, et con queste provocationi egli sarà forzato à rispondervi.

**Lep.** Ma quando egli non rispondesse?

**Gio.** Ritornerete di novo a provocarlo, ò vero astringerlo come vi dissi,
che ciò facendo converrà, ò tirare, ò ritirarsi indietro.

Ma voglio dirvi i contrarij alle sopradette provocationi di coda lunga alta: i
quali sono, che quando il nimico passerà innanzi co'l pie destro & farà falso, &
mandritto contra la vostra spada; voi movendo il pie manco per traverso andarete
con la spada in cinghiale porta di ferro, & con la cappa alla difesa della
testa.

Ma quando egli fingesse la punta in falso per darvi del mandritto per gamba;
alzarete la cappa in difesa della punta. Ma nel volgere il mandritto, voi
passerete innanzi del piede destro, e in tal tempo accompagnerete la spada con
la cappa, & co'l falso d'essa solevarete il detto colpo, segandogli subito un
riverso per coscia.

Ma nello spingere la punta riversa, voi con la cappa quella urtarete, & nel
volgervi del riverso per gamba, subito gittarete il pie manco di dietro al
dritto, & in quel tempo li volgerete un riverso sgualimbro al braccio della
spada: & questi sono i suoi contrarij.

Hor seguendo le provocationi di porta di ferro stretta, dico; Che ritrovandovi
con le spade in detta guardia, & con le cappe in coda lunga alta; voi potete
volgerli un dritto tramazzone sopra la sua spada: indi subito passare innanzi
del pie manco, e spingerli per faccia una punta riversa, seguitata da un riverso
per gamba: ò vero dopo c'haverete spinta la detta punta; potete crescere innanzi
del pie destro, et con una mezza volta di pugno spingerli una imbroccata per
fianco.

Potete ancora spingere la punta riversa co'l pie dritto innanzi, e incontinente
far finta di darli per testa d'un mandritto tondo, nondimeno li volgerete di
riverso per gamba, alzando in quel tempo la cappa alla difesa della testa: ò
vero come haverete spinta la detta punta; passerete innanzi del pie manco,
cacciandogli la cappa nel destro braccio, & in quell'instante li volgerete per
testa d'un riverso sgualimbro, co'l quale vi fermerete in coda lunga alta, & con
la cappa a porta di ferro alta.

Oltra di ciò potete far vista di movervi di passo, & tutto a un tempo andare
co'l forte della vostra spada accompagnata dalla cappa, sopra quella del nimico,
e spingerli la punta nel petto: & questi sono i modi di provocare il nimico, &
ferirlo ancora, essendo amendue in porta di ferro stretta.

I contrarij sono: che come il nimico volgerà il tramazzone, non farete mossa:
manello spingere la punta, voi quella co'l falso urtarete: & poi nel volgere che
egli facesse il riverso, trarete il pie destro di dietro al sinistro, dandogli
in quel tempo d'un riverso nel nimico braccio.

Ma s'egli dopo c'haverà spinta la predetta punta, volgesse il pugno per ferirvi
con l'imbroccata: voi quella co'l fil dritto della spada pararete, cacciandogli
subito la punta per il petto.

Et pure quando egli spingesse la punta co'l pie dritto innanzi, andarete con la
spada in guardia d'entrare, spingendogli tutto a un tempo la punta nel volto.

Et se per caso egli volgesse il mandritto: voi subito alzarete la spada a
guardia di faccia. Ma nel volgere il riverso per gamba; con un riverso ridoppio
da quello vi schermirete, & con una volta di mano all'insù li segarete di
mandritto per coscia.

Quando poi egli passasse dopo c'haverà spinto la punta, del pie manco per
serrarvi con la cappa il destro braccio, allo spingere della punta, con la spada
l'urtarete: ma come egli passerà per serrarvi, voi subito tirarete il pie destro
all'indietro, volgendo in quel tempo un mandritto tramazzone, il quale calerà in
cinghiale porta di ferro, & con la cappa andarete alla difesa della testa: et
questi sono i suoi contrarij.

Hor ascoltate le provocationi di cinghiale porta di ferro: nella quale guardia
essendo amendue con le spade fermi in essa, & con le cappe in guardia di testa;
voi potete passare innanzi del pie destro, e spingerli per faccia una punta
riversa accompagnata da un riverso per gamba, ò vero spinto c'haverete la detta
punta, li volgerete per testa un mandritto tondo, ò vero nel spingere la
predetta punta, & ch'egli alzasse la spada per difendersi; voi subito potete
passare co'l pie sinistro verso le sue destre parti, e ponere la cappa sotto la
sua dritta mano: ma tutto a un tempo volgerli un mandritto per le gambe, facendo
che'l pie destro segua il sinistro per di dietro.

Voi potete oltra di questo spingere due punte riverse: l'una per faccia co'l pie
dritto innanzi, passando tosto co'l manco verso le sue destre parti,
impendendogli con la cappa il braccio della spada: et in tal tempo tirarete il
pugno alquanto a voi, & gli spingerete l'altra nel petto: et queste sono le
provocationi, & offensioni di cinghiale porta di ferro.

Hor seguirò il dirvi i suoi contrarij: i quali saranno; Che come il nimico
spingerà la punta co'l pie dritto innanzi; voi quella co'l fil dritto
schifarete: ma nel volgere del riverso per gamba; tirarete il pie sinistro di
dietro al destro, & nel medesimo tempo li darete d'un mandritto al braccio della
spada.

Ma spingendo egli la punta per darvi del mandritto per testa; voi quella co'l
falso urtarete: ma nel volgervi il mandritto; subito passarete innanzi del pie
destro, & con la cappa da quello vi schermirete, dandogli in quell'instante d'un
mandritto per gamba.

Et pur s'egli spingesse la punta co'l pie dritto innanzi; voi passando co'l pie
destro, la ripararete co'l falso della spada: ma nel passare ch'egli farà
dell'altro piede per urtarvi con la cappa nel destro braccio; voi subito
tirarete il pie dritto dietro al manco, volgendogli tutto a un tempo un riverso
per testa.

Ma quando egli spingerà le due punte riverse, l'una passando co'l pie dritto
innanzi, l'altra co'l manco; nello spingere ch'egli farà la prima, voi passerete
innanzi del pie destro, & co'l falso della spada la ribatterete.

Ma nello spingere la seconda; crescerete innanzi co'l manco piede, & con la
cappa in quella urtarete, ma nel medesimo tempo li volgerete per testa un
riverso sopramano: & questi sono i suoi contrarij.

Hor venendo alle provocationi della guardia d'alicorno co'l pie destro innanzi,
dico: Che ritrovandovi con le spade nella detta guardia, & con le cappe in
cinghiale porta di ferro alta, voi potete spingerli una imbroccata al braccio
della cappa, ò volgerli un mandritto pur nel medesimo braccio, co'l quale vi
fermerete in porta di ferro, & con la cappa a guardia di testa.

Potete ancora far finta di spingerli la punta, & nondimeno volgerli d'un riverso
al pugno della cappa, il quale si fermerà in coda lunga stretta, & con la cappa
in cinghiale porta di ferro.

I contrarij sono: come egli spingerà l'imbroccata: tirare il pie dritto indietro
un passo, dandogli in quel tempo d'un mandritto sgualimbro nella nimica mano.

Ma s'egli volgesse il mandritto; voi passerete innanzi del pie manco, & con la
cappa vi schermirete, tirandogli in quel tempo d'un mandritto per gamba.

Et se pur egli fingesse di spingere l'imbroccata; alla finta non vi moverete: ma
come egli volgerà il riverso, tirarete il pie destro appresso al sinistro,
chinando la persona alquanto indietro, & lasciando ire il colpo vano: indi
subito li spingerete una imbroccata per il petto: & questi sono i suoi
contrarij.

Hor notate le provocationi dell'ultima guardia, che sarà quella d'alicorno co'l
pie sinistro innanzi: nella quale essendo amendue fermi in essa, & con le cappe
in porta di ferro alta; voi per essere il provocatore; potete fingerli una
imbroccata per faccia per di fuori dalla sua cappa, passando del pie destro
verso le sue manche parti, & subito volgerli un mandritto per gamba: co'l quale
vi fermerete in porta di ferro, & con la cappa alla difesa della testa.

Il contrario sia: come egli passerà fingendo l'imbroccata per darvi del
mandritto per gamba; voi tosto passerete del pie destro verso le sue sinistre
parti, volgendogli un mandritto al braccio della spada: il quale calerà in porta
di ferro larga, facendo che la cappa vi difenda il capo: & qui faccio fine per
essere l'hora tarda, et perché mi pare che di questo habbiamo trattato assai.

**Lep.** In ogni parte da voi resto sodisfatto, & infinitamente vi ringratio.
Resta solo piacendovi, che domani ci ritroviamo qui per ragionare della giostra,
come da voi mi fu promesso°: accò che come del resto, così di questo ancora
venga adempito il desiderio mio. 

**Gio.** Così a punto faremo, & farò ogni mio potere per compiacervi.

### _Il fine del Primo Libro._